---
layout: post
title: "I benefici della vita del minimalismo finanziario"
subtitle: "Come con lo sport prendere cura della propria salute finanziaria può avere ripercussioni positive anche sul resto della nostra esistenza."
date: 2020-12-24
tags: [""]
author: Andiambene
comments: true
url: "https://andiambene.com/2020/12/24/benefici-del-minimalismo-finanziario.html"
---

**Quali benefici traggo da una buona finanza personale?**

Una buona salute finanziaria aiuta non solo contro lo stress. Fatto in modo astuto, come prima cosa, imparando nuove cose, rimaniamo mentalmente in forma, riduciamo lo stress, diventiamo più creativi e attiva i nostri muscoli imprenditoriali.

In tanti aspetti una buona salute finanziaria non è molto diverso da quella fisica.

Ad esempio, un'attività sportiva regolare all'aria aperta può farci dormire bene la notte e avere un effetto positivo sulla nostra salute riducendo lo stress.

Una situazione di benessere simile alla buona forma fisica la possiamo vivere quando sappiamo di poter fare fronte a tanti imprevisti finanziari. In più, una certa frugalità, può stimolarci a essere meno pigri. Ad esempio preferiamo farci la tratta casa/lavoro in bici. Inizialmente prendiamo questa decisione per un semplice calcolo di costi basato su un approccio alla frugalità all'interno del quale un'auto non sembra rientrare negli schemi. In questo caso in un secondo momento potremmo notare un impatto positivo anche sulla nostra salute, in quanto ora facciamo i regolari chilometri in bici. – Il fatto che non ci serve più un abbonamento per la palestra, è la nostra ciliegina sulla torta per il borsellino _andiambeniano_.


## 1. Imparare ci tiene mentalmente in forma

Nell'intento di prenderci cura della nostra salute finanziaria, il primo beneficio lo si trae dall'attività di apprendimento stessa.

I benefici d'imparare qualsiasi cosa, incluso come gestire i nostri soldi, sono limitati soltanto dalla nostra mancanza di curiosità e pigrizia. (Tanti altri benefici sono provati [scientificamente](https://www.sciencedirect.com/science/article/pii/S1877042812019416){:target="_blank"}.)

Imparare i trucchi delle finanze personali possono essere un vero e proprio catalizzatore per avviarci a scoprire quant'altro abbiamo ancora da apprendere – su di noi, la società, il mondo e l'universo. In poco tempo ci ritroviamo sommersi di libri, _newsletter_, post e articoli da leggere e video e documentari da guardare.


## 2. Il minimalismo finanziario abbassa i livelli di stress

Lo stress non è di per sé una cosa negativa. Infatti, avere una reazione di stress può salvarci la vita. In una situazione di pericolo il battito cardiaco aumenta e il nostro corpo si attiva particolarmente. Per quell'istante siamo allerti ed eccelliamo nel superare ogni ostacoli che ci troviamo davanti pur di sopravvivere.

Spesso però questi meccanismi di sopravvivenza si attivano anche in situazioni in cui non ci troviamo in pericolo di morte. Quando si tratta di soldi questo meccanismo può rodere alla nostra qualità di vita in modo particolare - ad esempio se non sappiamo se arriveremo con le bollette a fine mese.

Lo stress è quindi uno scenario nel quale, di fronte a diversi ostacoli, ci sentiamo impotenti e con una sensazione di mancanza di controllo della situazione.

Modi per migliorare la sensazione di controllo possono includere la preparazione.

Pensiamo ai pompieri, ad esempio.

Gettarsi in situazioni di stress fisico e mentale è parte del loro compito. Devono lottare con ciò che hanno a disposizione per domare delle fiamme che in poco tempo possono radere al suolo magazzini, palazzi, boschi, animali e vite umane.

Come fanno questi eroi a rimanere composti e non piegarsi di fronte a tale pressione?

Prima di tutto, si assicurano che sappiano come funzionano gli strumenti a disposizione per gestire i vari pericoli.

Come seconda cosa, si mettono alla prova e imparano a conoscere bene il loro "nemico" attraverso la loro preparazione.

Visto l'efficacia del metodo dei pompieri, gli _andiambeniani_ adottano lo stesso principio per fare fronte ai fuochi finanziari che possono presentarsi dietro l'angolo. Per esempio lo fanno con un fondo d'emergenza equivalente ad almeno tre mesi di uscite coperti.

Come un pompiere, gli _andiambeniani_ come noi, prendono la responsabilità di prepararsi al meglio alle situazioni di stress alle quali potrebbero essere esposti. Lo dobbiamo a noi stessi, a chi ci sta vicini e alla società di modo che tutti quanti possano vivere con meno stress.


## 3. Frugalità porta creatività

Seguendo il principio _andiambeniano_ di mettere una certa percentuale delle nostre entrate su un conto risparmio e verso i nostri investimenti, siamo costretti ad arrangiarci con i soldi rimanenti.

Queste sono occasioni per mettere alla prova la nostra creatività.

Diventiamo meccanici delle nostre bici. Impariamo a trasformare delle semplici palette industriali in qualsiasi cosa che ci serve, da una libreria, porta vasi a dei mobili da giardino. Impariamo nuove ricette per i nostri esperimenti culinari per fare il meglio della nostra spesa e troviamo mille modi per come utilizzare una semplice lattina.

Qualsiasi siano i piccoli ostacoli, diventiamo sempre più abili e creativi a trasformare le piccole sfide in opportunità di esprimere la nostra originalità nell'imparare trucchi nuovi per dare maggiore ricchezza alla nostra vita.


## 4. Piccole lezioni d'imprenditorialità attraverso i nostri investimenti

Un ultimo effetto positivo delle lezioni di finanza personale, è che le nostre piccole attività d'investimento sono, nella loro dimensione semplificata, una sorte di piccola impresa. Infatti mettiamo dei soldi a disposizione di un'attività sperando che essa ci frutti qualcosa contribuendo all'aumento del nostro capitale.

[Investendo](https://andiambene.com/2020/08/24/investire-con-il-pilastro-3a.html){:target="_blank"} un piccolo capitale iniziale, cominciamo a fare il nostro primo passo verso la crescita dei nostri [attivi](https://andiambene.com/2020/06/24/attivare.html){:target="_blank"}. 

L'attività pseudo imprenditoriale dell'investitore può avere un effetto positivo, in quanto impariamo a gestire noi stessi e i nostri soldi in diverse situazioni. In più ci alleniamo a riconoscere opportunità d'investimento altrove, come ad esempio mettendoci in proprio o con l'idea per un prodotto, delle creazioni artistiche o editoriali.


## Conclusione

Più andiamo avanti con questo _blog_, meno scuse rimarranno per non diventare dei minimalisti finanziari, "frugalisti", _"budget-ninja"_ o semplicemente degli _andiambeniani_.

Per chi desidera qualche fonte d'ispirazione in più per i nuovi propositi del 2021 ecco qui di seguito una lista per delle ispirazioni.

Un paio di documentari:

- [_Playing With Fire_](https://youtu.be/kD8uNm5ck0Q) è un documentario sul movimento FIRE negli Stati Uniti.
- [_"Minimalism: A Documentary About the Important Things"_](https://youtu.be/0Co1Iptd4p4) è un documentario sul minimalismo dove veniamo introdotti al pensiero che comprare e consumare di più in realtà non ci rende felici.


Questi _Blog_:

- Il _blog_ di uno dei grandi guru del movimento [FIRE](/glossario.html#fire){:target="glossario"}: [Mr. Money Mustache](https://www.mrmoneymustache.com/)
- Un _blog_ simile a quello di Mr. Money Mustache, ma dalla prospettiva svizzera: [Mustachian Post](https://www.mustachianpost.com)
- [Questo](https://andiambene.com/) invece è l'unico _blog_ attivo sulla tematica in Svizzera in lingua italiana.


...e un libro di lettura facile:

- ["Padre ricco padre povero."](https://amzn.to/3hn12T3){:target="_blank"} di Robert T. Kiyosaki potrebbe essere il libro che vi cambierà l'idea di come funzionano i soldi per sempre.

Il 2020 è stato un anno particolare con diversi alti e bassi. Per esempio è stato un buon anno per gli investimenti, soprattutto dopo il crollo delle borse in marzo. Dal punto di vista del contatto sociale e della libertà personale invece rimane ancora una sfida.

Alcuni di noi sono stati colpiti personalmente o alcuni conoscenti hanno avuto un po' più di sfortuna. Spero tanto che i vostri cari stiano bene. Spero anche che gli insegnamenti di quest'anno rimangano impressi. In questo modo possiamo rimanere più forti per affrontare qualsiasi sorpresa ci aspetti dietro l'angolo nel bene e nel male.

