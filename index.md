# Sviluppo personale e finanza personale in Svizzera | Andiambene Blog

# Andiambene Blog

Sviluppo personale e finanza personale in Svizzera


Lunedì, 2020-02-10

## Come, partendo da un certo andazzo, sono arrivato all'andar bene
Andiambene, tu, la nostra visione e la nostra missione

Se c'è una cosa che detesto, è notare quanto le lamentele nello spazio della lingua italiana fa spesso da lega sociale. Dicono che lamentarsi di qualcosa esterno a due parti intente ad iniziare una conversazione, è un buon modo per creare contenuti per i dialoghi. Quest'ultimo aspetto in realtà non mi disturba, ma è la tossicità di questo approccio alla conversazione che mi fa venire i crampi all'addome!

Ora tu mi dirai "Ma guarda un po'!" con quel modo giudicativo "Ma guarda un po' come dici che detesti che le persone si lamentano. Poi che fai? Inizi il tuo primo post con una lamentela!" e puntandomi il dito contro lo schermo imprechi "Ipocrita! Sei un ipocrita!" ed è qui che decidi: o Andiambene sa spiegarmi come mai dovrei perdere altro tempo qui, oppure è finita. Chiudo la pagina e torno su Instagram a vedere chi mi ha taggato.

Durante questo tuo sfogo sono rimasto muto ed ho aspettato che tu ti calmassi e prendi due fiati profondi. Non sto scherzando. Un bel fiato lento di 4 secondi dal naso, trattieni il respiro per la stessa durata e rilascia lentamente il fiato. Ora hai fatto il primo passo per aprirti ad un mondo che in parte ti era rimasto un po' nell'oscurità e per il quale hai sempre detto che te ne occuperai, "ma non adesso", posticipando questo attimo sempre di più. Non più. Ora comincerai a dedicare una parte del tuo tempo ad aspetti della tua realtà che in cambio potranno darti tanto.

Questo è il primo articolo e se lo stai leggendo come primo, ben venuto. Puoi chiamarmi Andiambene. Sono un Andiambeniano e, come te, credo che la risorsa più preziosa che abbiamo nella nostra vita è il tempo. Però la realtà è molto complessa e ci ritroviamo a dover barattare il nostro tempo per soldi e, per una certa attitudine che mi sta diventando sempre più alieno, pensiamo che sia una buona idea barattare a sua volta in cose che non apprezziamo allo stesso modo, come vorremmo che venga apprezzato il nostro tempo.

> Ah, il tempo. Quella risorsa limitata irrecuperabile che ci sfugge tra le dita come la sabbia in una clessidra.

La visione di Andiambene è quella di un mondo in cui per le persone sia normale parlare di diverse tematiche che sembrano quasi tabù o provocano sguardi strani e lievi disagi quando se ne parla, tra cui finanza personale, sviluppo personale, intelligenza emotiva e altri contenuti "hipster" come il minimalismo e meno "hipster" come fare gran parte della spesa all'Aldi invece che alla bottega bio.

La missione di Andiambene è di mettere a disposizione periodicamente e gratuitamente contenuti appetibili e digeribili sulle tematiche esposte sopra, in generale ed in particolare che spaziano dall'attitudine verso i soldi, investimenti finanziari, stile di vita minimalista e minimalismo finanziario, gestione delle proprie priorità e tanto altro che rende questa una lista incompleta.

Ora tocca a te. Immaginati che sei al volante delle tue decisioni. Ora immagina che ogni tanto puoi fare tappa su questo blog e prendere nota sulla mappa mentale di strade che prima non pensavi di prendere e da ora in poi decidi di almeno considerarle quando pensi di andare da A a B. Ora immaginati però che mentre sei alla guida, il tuo copilota sia quella voce nella tua testa che ha quell'attitudine un po' lenta e riservata. È la voce della vita facile e semplice che ti dice "ma perché andare in quella stradina dove solo in pochi vanno, quando tutti stanno andando sulla principale?" Hai in mente quella voce? Ecco. Quella voce è un problema tuo. Soltanto tu puoi decidere se lasciarla prendere il volante in mano e lasciarti trasformare in un copilota o rimanere il capitano ed ignorarla quando e come ti pare.

Una cosa bella che però posso dirti, è che questo blog è qui per raccontarti cosa ho fatto io a certi incroci e come ho vissuto personalmente certe stradine che ho intrapreso. Da perdere diverse centinaia di franchi in crypto, ad indebitarmi con mia madre fino ad arrivare ad accumulare attorno ai CHF 3000.- mensili, dei quali almeno metà investiti nel mercato azionario. Ti racconterò delle avventure con i consulenti finanziari, cosa avrei fatto diversamente nella scelta di un conto Terzo Pilastro 3a. Ti spiegherò quale opzione avrei preferito quando ho aperto un account per degli investimenti su Degiro e per cosa sta la sigla YNAB (spoiler: secondo me il miglior software nuovo che ho scoperto del 2019).
