---
title: "Attivare: il flusso monetario"
layout: post
subtitle: "3 tipi di flussi monetari gestiti tra gli ‘attivi’ e i ‘passivi’ e come mai i trucchi dei poveri potrebbero liberarci dalla condanna del ceto medio."
date: 2020-05-24
tags: ["mentalità"]
author:
comments: true
img_src: lievito-madre.jpg
img_alt: Lievito madre
url:
---

**Come faccio a capire se sto "attivando" il mio stipendio?**

Per capire se stiamo "attivando" i nostri soldi, bisogna assicurarsi che mettiamo il più possibile delle nostre entrate in risorse "attive". Vediamo in questo post cos'è la differenza tra gli "attivi" e i "passivi" e in quali tre modi possiamo fare fluire i nostri soldi in rapporto a essi.

Alcuni di noi durante il _lock down_ hanno sentito parlare del pane a lievitazione naturale. È affascinante! In sostanza si tratta di trovare il modo per produrre del lievito naturale semplicemente con della farina, dell'acqua e un po' di tempo.

Come prima cosa, è incredibile che il lievito in realtà è già presente nella farina e si tratta semplicemente di creare la condizione ideale per farlo crescere. Quando fatto bene, questo prodotto poi ci dà l'ingrediente principale per creare un pane che batte qualsiasi cosa che esca fresco dal forno del panificio dietro l'angolo.

Come seconda cosa, è molto interessante imparare e osservare quello che succede in modo naturale, se crei le circostanze per farle accadere. In particolare quindi notare soprattutto come **la maggior parte del "lavoro" accade in realtà nella principalmente mentre non tocchiamo più l'impasto**.

Una volta che si amalgama bene la farina con l'acqua, il tutto viene lasciato in un barattolo per almeno una settimana. L'impasto iniziale viene poi nutrito quotidianamente con gli stessi due ingredienti freschi per tenerlo vivo, vispo e soprattutto attivo.

La cosa interessante è che bisogna scartarne una certa quantità, perché il lievito si moltiplica e prende vita in modo esponenziale. Infatti, più precisamente, il lievito in condizioni ottimali raddoppia ogni 90 minuti! [[1](#fonte1)]

Quello che cercheremo di capire in questo articolo, è come si può fare un impasto simile con i nostri stipendi.

## Alla ricerca degli attivi
[Nell'ultimo post](/2020/05/24/iniziare.html) abbiamo cercato di capire a che livello di chiarezza ci troviamo cercando di osservare in modo chiaro dove vanno a finire i nostri soldi.

Ora immaginatevi che questi soldi sia della farina a vostra disposizione. Immaginatevi che possiamo impastarla in un po' di acqua e metterla in una condizione che possa lievitare nel tempo.

Presento quindi tre approcci nei quali possiamo spesso ritrovarci, ma prima di iniziare è importante capire la differenza degli _attivi_ e i _passivi_.

## Gli _attivi_ ed i _passivi_

> **"I ricchi comprano degli attivi mentre i poveri e il ceto medio comprano dei passivi."**<br>
— Robert Kiyosaki, autore di 'Padre Ricco Padre Povero'

Gli attivi sono le cose nelle quali i nostri soldi si "attivano" un po' come si attiva lievito madre. Gli attivi sono le circostanze nelle quali permettiamo che i nostri soldi possano lavorare per noi e quindi moltiplicarsi.

I passivi sono tutte le circostanze in cui facciamo fluire la nostra liquidità in cose in cui i soldi ci scivolano via, un po' come la farina in un setaccio.

Un'immobile, se gestito bene, può essere un buon investimento dal momento in cui investendo dei soldi possiamo creare un flusso di denaro da degli affitti.

Un'automobile, nonostante può essere necessaria e salvo eccezioni (per es. un taxi), è solitamente un passivo. Una volta acquistata cominciamo a trovarci con delle fatture assicurative nella casella postale, un serbatoio vuoto, manutenzione, ecc.

Ovviamente ci sono attivi più accessibili rispetto agli immobili. Per esempio io acquisto grande parte dei miei attivi sul mercato azionario. (Io investo principalmente a lungo termine in fondi indicizzati a basso costo. Questo suona più complicato di quello che è e presto potremo trattare anche questa tematica.)

Finora abbiamo visto che, come la farina che si può fare lievitare con il lievito naturale, pure i nostri soldi possono mettersi al lavoro per noi se messi in condizioni favorevoli. Per distinguere tra le circostanze favorevoli e sfavorevole per la crescita, distinguiamo d'ora in poi quindi tra "attivi" e "passivi".

Ora vedremo tre scenari nei quali possiamo trovarci e come potrebbero riflettere la nostra realtà personale e come gli attivi e i passivi e come possono cambiare le dinamiche del flusso dei nostri soldi.

Provo a riciclare un approccio simile al post precedente e quindi provare a suddividere i livelli di flusso monetario personale in tre stadi anche qui.

## Livello 1: Rimanere a galla
Paghi l'affitto, la spesa per l'intera famiglia, le assicurazioni, il dentista, i libri per scuola per i figli, pantaloni di seconda mano. Queste sono tutte spese minime per sopravvivere e le copri grazie anche a un'entrata extra da un secondo lavoro _part-time_.

Sei in una situazione in cui la farina è poca, non hai l'opportunità o i mezzi di recuperare una scodella con dell'acqua e nemmeno il tempo per farlo.

Usi l'intera farina, il tuo stipendio quindi, per cercare di sfamare tutta la famiglia e tentare di rimanere a galla.

### Dove va a finire lo stipendio al livello 1?
Ogni entrata va principalmente a finire in tutte le spese più importanti.

Quando sei povero fai tutti i conti e marchi ogni singolo centesimo speso e sei grata/o di avercela fatta pure questo mese. Nel caso si è particolarmente fortunati, ci si può rimane qualcosina per una pizza al ristorante o un gelato in piazza per tutta la famiglia, perché sai che vi meritate anche un minimo di tregua e un bel ricordo insieme.

Per darvi un'idea, questo è uno schema che ci potrebbe permettere di rappresentare un flusso del proprio stipendio mensile:

![flusso dei soldi al livello 1](/assets/images/posts/content/2020/06/24/livello-1.jpg)

Nello schema si può notare come c'è un'origine di entrata dei propri soldi: il lavoro.

Seguendo il flusso possiamo inoltre notare come questa entrata viene completamente assorbita alle uscite. Queste uscite coprono il minimo indispensabile per vivere.

Ci troviamo qui di fronte a una situazione precaria marcata da una povertà materiale.

Tornando all'analogia del lievito madre, della farina che riceviamo a fine mese ne rimane praticamente nulla per dare seguito a una crescita naturale dell'impasto iniziale. Come da ricetta infatti, ci vogliono almeno 50 g di farina e 50 cl di acqua per iniziare. Nel caso rimanessimo con un cucchiaino, non vediamo come questo possa un domani trasformarsi in un buon pane.

### Cosa possediamo al livello 1?
Come possiamo notare nel bilancio sopra nell'immagine, una persona povera possiede materialmente poco o niente.

Non abbiamo farina a disposizione per iniziare ad attivare il lievito madre.

### Cosa possiamo fare al livello 1?

Quando ci troviamo al livello 1, dobbiamo provare a investire in noi stessi e i nostri figli. L'educazione di qualsiasi tipo possa aiutare a spezzare le catene per liberarsi dalla precarietà.

Essere bravi e utili sul mercato, può creare nuove opportunità nel lavoro e in attività extra.

Detto questo, va però ammesso che spesso può essere veramente difficile uscire dalla precarietà. Questa situazione è legata a problemi e circostanze sulle quali spesso non possiamo influire.

Quando ci troviamo al livello 1, speriamo che il sistema sociale sia all'altezza di poterci sostenere. In quel caso, cerchiamo di sfruttare ogni opportunità che abbiamo per investire in noi stessi e trovare un modo per generare del valore per noi e chi ci sta intorno. Forza!

### Cosa possiamo imparare da qualcuno che si trova al livello 1?
Credo che i punti di forza di una persona in una situazione precaria si trovano spesso esterne alla materialità. Questo è un punto importante e in comune con i ricchi.

Le persone che si trovano in una situazione precaria sono spesso degli astuti risparmiatori. Sono delle vere volpi che sanno esattamente come muoversi tra gli scaffali dei supermercati e mercatini dell'usato. Sanno tutti i trucchi per arrivare a fine mese e magari riuscire a mettere da parte qualcosina e permettere di mandare a scuola i propri figli con un paio di scarpe decenti.

Gli _andiambeniani_ ammirano e s'inchinano di fronte a questi soldati! Può esserne fiero chiunque faccia parte di questa milizia e condividere i suoi trucchi con chi li sta vicino, perché hanno un valore inestimabile per tutto il resto di noi.

Noi _andiameniani_ prendiamo appunti quando incontriamo un mago del livello 1. Quello che possono insegnarci non ha prezzo! (Se c'è un prezzo, è spesso il migliore che si possa trovare sul mercato.)

Parlando con mia madrina, che è un'esperta nell'ambito del sistema sociale e studiosa di tematiche legate alla povertà in Svizzera, ho scoperto si è considerati poveri nel paese quando si deve arrivare a fine mese con meno di CHF 2'000.-

In quell'istante mi si è accesa una lampadina. Ho trovato una nuova sfida: provare a vivere con CHF 2'000.- al mese.

Devo dire che è molto difficile, ma so a cosa dovrei rinunciare e dove potrei migliorare per arrivare solidamente sotto la soglia dei 2'000:

- trovare un modo per pagare meno di affitto;
- i viaggi settimanali per visitare alcuni amici e parenti nei week end vengono ridotti a sopralluoghi bimensili;
- assurdamente: guadagnare di meno, in quanto le tasse sono molto più alte per chi guadagna oltre il minimo necessario per vivere.

Ci tengo a notare che tra tutti i tre punti elencati sopra, il secondo rivela un'altra faccia triste dell'essere materialmente poveri: l'isolamento sociale. Questo però non è una tematica che voglio approfondire in questo post – qui vogliamo parlare di come aiutarci ad arrivare alla fermentazione naturale del nostro impasto, quindi torniamo subito alla nostra ricetta.

Strada facendo, ho quindi imparato diverse cose, tra cui:

1. I seguenti principi per ridurre i costi della spesa:
	- rinunciare ad alimenti trattati (incluso bevande alcoliche) e prodotti animali (tranne quando sono irresistibilmente scontati);
	- comprare prodotti che non scadono o con prolungata data di scadenza in quantità maggiori quando sono in azione.
2. Tenere un occhio sulle spese fisse rivalutando assicurazioni e abbonamenti controllando periodicamente alternative disponibili su [comparis.ch](https://it.comparis.ch/)
3. Rivalutare le mie abitudini e soprattutto quelle che mi portano ad aprire il mio portafoglio:
	- pranzo da casa invece che fuori quando passo la giornata in ufficio
	- lascio qualche giorno tra il momento in cui desidero di acquistare qualcosa fino a quando lo acquisto – può darsi che nel mentre trovo un'alternativa a un costo minore o che addirittura me ne dimentichi completamente!
	- uso la bici invece che l'auto o i mezzi pubblici
	- e per fortuna non fumo
4. Vendere e acquistare l'usato:
	- chiedendo tra amici e conoscenti prima di comprare cose nuove;
	- e consultando piattaforme come [Ricardo](https://ricardo.ch/) e [tutti.ch](https://www.tutti.ch/).

Questi sono alcuni dei trucchi che ho imparato durante il mio esperimento e sono certo che sono soltanto un principiante rispetto a qualcuno che lo fa già da anni.

Anche se al momento non mi trovo al livello 1, mi sono comunque preso a cuore un principio del livello 1, ovvero investire in me stesso ed ho cercato d'imparare dei trucchi per potenzialmente farcela con il rispettivo flusso monetario.

Sono certo che con queste abilità potrò avanzare più facilmente a qualsiasi livello superiore rispetto a non sapere questi trucchi.

Ci sono spesso casi in cui guadagniamo di più e magicamente scopriamo che pure con questo aumento dello stipendio arriviamo a malapena a fine mese. Io ero tra queste persone due anni fa'.

Passiamo a vedere come ce la caviamo quindi al livello che meno mi piace, ma quello che secondo me ha bisogno di svegliarsi ed è uno dei motivi principali per cui ho iniziato questo _blog_.

Il livello dei pigri e delle mille scuse. Vi presento il livello delle miserie inventate: il livello 2.


## Livello 2: rimanere bloccati tra i nostri capricci
Una volta finito gli studi, ho cominciato a ricevere il mio primo stipendio.

Non sapendo che posso "attivare" le mie entrate per fare lievitare il mio capitale, ho trovato altri modi per rendere la mia vita un po' più "ricca" ed "interessante".

È così che con l'aumento del mio stipendio, aumentai anche le mie spese.

Questa dinamica in inglese viene chiamata _"lifestyle inflation"_.

_"L'inflazione dello stile di vita"_ accade quando le nostre spese aumentano insieme ai nostri stipendi (spesso anche in modo sproporzionato e dannoso).

Il risultato ne è che rischiamo di finire senza un soldo a fine mese, come se fossimo poveri, ma di mano propria e non a causa delle circostanze in cui ci troviamo a lottare con il limite possibile per la nostra esistenza.

### Dove va a finire lo stipendio al livello 2?
> "Spendiamo soldi che non abbiamo ancora guadagnato, per comprare cose di cui non abbiamo bisogno, per fare colpo su persone che non ci piacciono."
— Will Rogers

Lo stipendio nel livello 2 va a finire nei "passivi". I soldi dati in mano al livello 2 sono secondo me quelli peggior gestiti nei tre livelli di come gestire il proprio flusso monetario che vi presento in questo post.

Messi giù schematicamente, ci troviamo con il seguente flusso:

![flusso dei soldi al livello 2](/assets/images/posts/content/2020/06/24/livello-2.jpg)

Al livello 2 stiamo spendendo i nostri soldi in un leasing per l'auto nuova, vestiti e scarpe di marca, cene fuori, viaggi in albergo, pranzi con i colleghi al ristorante, ecc.

In sostanza siamo più focalizzati a cercare di modellare una qualità di vita materiale, che però non va a riflettersi nella salute finanziaria.


### Cosa possediamo al livello 2?

Al livello 2 possediamo una lunga serie di oggetti i quali spesso tendono a perdere il valore nel tempo.

A questo livello preferiamo spendere il nostro tempo e denaro alla caccia del prossimo nuovo giocattolo, nonostante in realtà c'è la possibilità di mettere la farina in una scodella con un po' di acqua per fare lievitare un buono e sano impasto.

Per farvi capire quanto non ha senso per me questo schema, immaginatevi che la farina che ci entra a fine mese la utilizzassimo per costruire i castelli di sabbia. Possono anche essere belli, ma in poco tempo vengono annullati dalle onde e diventano tutt'uno con il bagnasciuga.


### Cosa possiamo fare quando ci troviamo al livello 2?
> "È la tua ultima occasione, se rinunci non ne avrai altre. Pillola azzurra, fine della storia: domani ti sveglierai in camera tua, e crederai a quello che vorrai. Pillola rossa, resti nel paese delle meraviglie, e vedrai quant'è profonda la tana del bianconiglio. Ti sto offrendo solo la verità, ricordalo."
— Morfeo (_The Matrix_, 1999)

Una persona al livello 2 può fare due cose:

1. gustarsi la vita così com'è promettendo a tutto il resto del mondo (e soprattutto agli altri due livelli) di smetterla subito di lamentarsi della propria situazione;
2. responsabilizzarsi, smetterla di trovare scuse e passare direttamente al livello 3.

Vi ricordate _Neo_ in _The Matrix_? Nel famoso film del 1999, dopo avergli fatto capire che esiste una realtà sconosciuta, Morfeo offre al protagonista Thomas Anderson (Neo) due pillole: una blu e una rossa.

Immaginiamoci di essere Neo. La prima opzione qui sopra è la pillola blu, mentre la seconda è la rossa. Non importa quale opzione scegliete, ma sappiate che _"non investire (ancora)"_ è una decisione d'investimento. Ora che sappiamo che ci sono delle opzioni, dovremo rimanere conseguenti e responsabili di esse.

La pillola blu invece, noi _andiambeniani_, la ignoriamo completamente e con orgoglio.


### Cosa possiamo imparare da chi si trova al livello 2?
Possiamo imparare che è possibile ottenere un buon lavoro e che lavorare per uno stipendio, quindi convertire il proprio tempo in denaro, può darci una prima spinta facilitata verso il livello 3.

Da livello 2 però dobbiamo imparare soprattutto a evitarne le trappole, come l'inflazione dello stile di vita e smetterla di farsi i castelli di sabbia con la propria farina.

Ora basta capricci da livello 2 e passiamo al livello 3. Al livello 3 cominciamo a capire come mai tante persone non ce la fanno a passare dal livello 2 al livello 3. Al livello 3 capiremo anche come mai è fondamentale la scuola _Zen_ e minimalista del livello 1 possono aiutarci.


## Livello 3: crescita e indipendenza

Ricordiamoci che l'obiettivo di _Andiambene_ è di andare bene. Per andare da qualsiasi parte però, abbiamo bisogno della libertà. L'obiettivo principale di _Andiambene_ è quindi la libertà.

Noi _andiameniani_ puntiamo quindi al livello 3. Facciamo in modo che la nostra farina venga esposta a più fermentazione possibile.


### Dove va a finire lo stipendio al livello 3?
Quando ci troviamo al livello 3, facciamo il possibile per massimizzare il flusso verso gli attivi.

Quando ci troviamo al livello 3, il nostro obiettivo è quello di arrivare a un punto dove gli attivi possano coprire le nostre spese.

![flusso dei soldi al livello 3](/assets/images/posts/content/2020/06/24/livello-3.jpg)

In questo schema possiamo vedere come chi si trova al livello 3 del flusso monetario, può coprire le sue spese (almeno in parte) attraverso un'entrata passiva grazie agli attivi. (Sì, esatto, non è un errore: le entrate passive ci entrano dagli attivi. Stanno a descrivere esattamente le entrate per le quali non dobbiamo lavorare – ovvero barattare il nostro tempo per denaro.)


### Cosa possiamo fare quando ci troviamo al livello 3?
Quando abbiamo un flusso sostanzioso di soldi provenienti dai nostri attivi, possiamo tenere sott'occhio se esso equivalga o superi le nostre spese.

È quindi utile sapere a memoria i trucchi imparati nel livello 1 ed evitare la gran parte degli errori del livello 2 per arrivarci il prima possibile.

Una volta arrivati a un flusso che riesce a coprire tutte le nostre spese, siamo liberi di continuare a barattare il nostro tempo per uno stipendio.

### Cosa possiamo imparare da chi si trova al livello 3?
Dal vivere al livello 3 del flusso monetario, possiamo imparare che quello che veramente conta è la libertà.

## Conclusione
Come sempre, un _andiambeniano_ sa che gli approci proposti vanno astutamente capiti, messi alla prova, selezionati e speziati per un menu personale.

Spesso la risposta sta nel prendere degli ingredienti tra ciascuno dei livelli.

Per esempio a me intriga l'idea di riuscire a vivere spendendo poco – diventando quindi un vero discepolo del livello 1 –, massimizzare le entrate provenienti dagli attivi – come fa elegantemente un maestro del livello 3 –, per poi non dover piangere o temere la condanna della mia esistenza a fine mese quando desidero concedermi qualche sfizio ogni tanto – come un festaiolo del livello 2.

Farei tutto questo con l'idea di poter scegliere o meno se lavorare per uno stipendio.

Conoscendomi, credo che continuerei a lavorare, ma mi sentirei rinforzato nella mia scelta di farlo. Lavorerei nono per lo stipendio, ma perché credo che quello sia tempo ben speso.

Voi quale combinazione scegliereste? Preferireste lavorare qualche anno in più per sostenere uno stile di vita generoso con voi stessi oppure gustarvi già presto la libertà di viaggiare il mondo con tutto quel che vi serve un sacco in spalla?

---

Fonti:

- <span id="fonte1">[1]</span> [_Growth and Maintenance of Yeast in the Lab \| Protocol_](https://www.jove.com/science-education/5095/yeast-maintenance)<br>(jove.com 2020-06-08)
- [_New Rule of Money #3: Learn How to Control Cash Flow_](https://www.richdad.com/cash-flow)<br>(richdad.com, 2020-06-08)
