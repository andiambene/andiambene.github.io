---
title: Attivare
layout: post
subtitle: "Gli ‘attivi’ ed i ‘passivi’ e come mai i trucchi dei poveri potrebbero liberarci dalla condanna del ceto medio"
date: 2020-05-24
tags: ["mentalità"]
author:
comments: true
img_src: lievito-madre.jpg
img_alt: Lievito madre
url:
---

**Come faccio a capire se sto "attivando" il mio stipendio?**

Per capire se stiamo "attivando" i nostri soldi, bisogna assicurarsi che stiamo mettendo il più possibile delle nostre entrate in risorse "attive". Vedremo in questo post cos'è la differenza tra gli "attivi" ed i "passivi" e come mai preferesisco essere povero con la mentalità da ricco invece che nel ceto medio con la mentalità povera.

Alcuni di noi durante il _lockdown_ hanno sentito parlare del pane a lievitazione naturale. È affascinante! In sostanza si tratta di trovare il modo per produrre del lievito naturale semplicemente con della farina, dell'acqua ed un po' di tempo.

Come prima cosa, è incredibile che il lievito in realtà è già presente nella farina e si tratta semplicemente di creare la condizione ideale per farlo crescere. Se fatto bene, questo prodotto poi ci da' l'ingrediente principale per creare un pane che batte qualsiasi pane fresco della panetteria dietro l'angolo.

Come seconda cosa, è molto interessante imparare ed osservare quello che succede in modo naturale, se crei le circostanze per farle accadere. In particolare quindi notare soprattutto come **la maggior parte del "lavoro" accade in realtà nella maggior parte del tempo in cui non tocchiamo più l'impasto**.

Una volta che si amalgama bene la farina con l'acqua, il tutto viene lasciato in un barattolo per almeno una settimana, nutrendolo quotidianamente con della farina e dell'acqua fresca.

La cosa interessante è che bisogna scartarne una certa quantità, perché il lievito si moltiplica e prende vita in modo esponenziale. Infatti, più precisamente, il lievito in condizioni ottimali [raddoppia ogni 90 minuti](https://www.jove.com/science-education/5095/yeast-maintenance)!

Quello che cercheremo di capire in questo articolo, è di capire come pensano quelle persone che capiscono che si può fare un impasto simile con i nostri stipendi.

## Alla ricerca degli attivi
[Nell'ultimo post](/2020/05/24/iniziare.html) abbiamo cercato di capire a che livello di chiarezza ci troviamo cercando di osservare in modo chiaro dove vanno a finire i nostri soldi.

Ora immaginatevi che questi soldi sia della farina a vostra disposizione. Immaginatevi che possiamo impastarla in un po' di acqua e metterla in una condizione che possa lievitare nel tempo.

Presento quindi tre approcci nei quali possiamo spesso ritrovarci, ma prima di iniziare è importante capire la differenza degli _attivi_ ed i _passivi_.


## Gli _attivi_ ed i _passivi_

> **"I ricchi comprano degli attivi mentre i poveri e il ceto medio comprano dei passivi."**<br>
— Robert Kiyosaki, autore di 'Padre Ricco Padre Povero'

Gli attivi sono le cose nelle quali i nostri soldi si "attivano" un po' come si attiva lievito madre. Gli attivi sono le circostanze nelle quali permettiamo che i nostri soldi possano lavorare per noi e quindi multiplicarsi.

I passivi sono tutte le circostanze in cui facciamo fluire la nostra liquidità in cose in cui i soldi ci scivolano via, un po' come la farina in un setaccio.

Un'immobile, se gestito bene, può essere un buon investimento dal momento in cui investendo dei soldi possiamo creare un flusso di denaro da degli affitti.

Un'automobile, nonostante può essere necessaria e salvo eccezioni (per es. un taxi), è solitamente un passivo. Una volta acquistata cominciamo a trovarci con delle fatture assicurative nella casella postale, un serbatoio vuoto, manutenzione, ecc.

Ovviamente ci sono attivi più accessibili rispetto agli immobili. Per esempio io acquisto grande parte dei miei attivi sul mercato azionario. (Investo principalmente a lungo termine in fondi indicizzati a basso costo. Questo suona più complicato di quello che è e se foste interessati e desiderate saperne di più, fatemelo sapere nei commenti).

Finora abbiamo visto che, come la farina che si può fare lievitare con il lievito naturale, pure i nostri soldi possono "lievitare" se messi in condizioni favorevoli. Per distinguire tra le circostanze favorevoli e sfavorevole per la crescita, distinguiamo d'ora in poi quindi tra "attivi" e "passivi".

Ora vedremo tre scenari nei quali possiamo trovarci e come potrebbero riflettere la nostra realtà personale e come gli attivi ed i passivi potrebbero cambiare le dinamiche di come fluiscono i soldi nella nostra vita.

Provo a riciclare un approccio simile al post precedente e quindi provare a suddividere i livelli di benessere in 3.

## Livello 1: Rimanere a galla
Paghi l'affitto, fai la spesa per la famiglia, paghi per le assicurazioni, la fattura del dentista, i libri per scuola per i figli, pantaloni di seconda mano. Queste sono tutte spese minime per sopravvivere e le copri grazie anche ad un'entrata extra da un secondo lavoro part-time.

Sei in una situazione in cui la farina è poca, non hai l'opportunità o i mezzi di recuperare una scodella con dell'acqua e non hai nemmeno il tempo per farlo.

Usi tutta la farina, il tuo stipendio quindi, quindi per cercare di sfamare tutta la famiglia e tentare di rimanere a galla.

### Dove va a finire lo stipendio al livello 1?
Ogni entrata va principalmente a finire in tutte le spese più importanti.

Quando sei povero fai tutti i conti e marchi ogni singolo centesimo speso e sei grata/o di avercela fatta pure questo mese. Se si è particolarmente fortunati, ci si può rimane qualcosina per una pizza al ristorante o un gelato in piazza per tutta la famiglia, perché sai che vi meritate anche un minimo di tregua ed un bel ricordo insieme.

Per darvi un'idea, questo è uno schema che ci potrebbe permettere di rappresentare un flusso del proprio stipendio mensile:

![flusso dei soldi al livello 1](/assets/images/posts/content/2020/06/24/livello-1.jpg)

Nello schema si può notare come c'è un'origine di entrata dei propri soldi: il lavoro.

Seguendo il flusso possiamo inoltre notare come questa entrata viene completamente assorbita alle uscite. Queste uscite sono proprio le spese che coprono il minimo indispensabile per vivere.

Ci troviamo qui di fronte ad una situzaione precaria marcata da un a povertà materiale.

Tornando all'analogia del lievito madre, delle farina che riceviamo a fine mese ne rimane praticamente nulla per iniziare a fare il nostro lievito madre. Come da ricetta infatti, ci vogliono almeno 50g di farina e 50cl di acqua per iniziare. Se rimaniamo con un cucchiaino, non vediamo come questo possa un domani trasformarsi in un buon pane.

### Cosa possiediamo al livello 1?
Come possiamo notare nel bilancio sopra nell'immagine, una persona povera possiede materialmente poco o niente.

Non abbiamo farina a disposizione per iniziare ad attivare il lievito madre.

### Cosa possiamo fare al livello 1?
Quando ci troviamo al livello 1, dobbiamo provare ad investire in noi stessi ed i nostri figli. L'educazione di qualsiasi tipo può aiutare a spezzare le catene per liberarsi dalla precarietà.

Essere bravi e utili sul mercato, può creare nuove opportunità nel lavoro ed in attività extra.

Detto questo, però va ammesso che spesso può essere veramente difficile uscire dalla precarietà in quanto è legato a problemi e circostanze completamente al di fuori del nostro controllo.

Quando ci troviamo al livello 1, speriamo che il sistema sociale sia all'altezza di poterci sostenere. In quel caso, cerchiamo di sfruttare ogni opportuità che abbiamo per investire in noi stessi e trovare un modo per generare del valore per noi e chi ci sta intorno. Forza!

### Cosa possiamo imparare da qualcuno che si trova al livello 1?
Credo che i punti di forza di una persona in una situazione precaria si trovano spesso al di fuori della materialità. Questo è un punto importante ed in comune con i ricchi.

Le persone che si trovano in una situazione precaria sono spesso degli astuti risparmiatori. Sono delle vere volpi che sanno esattamente come muoversi tra gli scaffali dei supermercati e dei mercatini dell'usato. Sanno tutti i trucchi per arrivare a fine mese e magari riuscire a mettere da parte qualcosina e permettere di mandare a scuola i propri figli con un paio di scarpe decenti.

Se sei una/o di queste persone, sappi che sei un vero soldato e ti ammiriamo per questo. Devi esserne fiero e condividere i tuoi trucchi con chi ti sta vicino, perché hanno un valore insetimabile.

Se invece conosci qualcuno che vive così, prendi appunti quando parlano. Quello che possono insegnarti non ha prezzo (e se c'è un prezzo, sarà spesso molto più ridotto del solito)!

Parlando con mia madrina, che è un'esperta nell'ambito del sistema sociale e studiosa di tematiche legate alla povertà in Svizzera, ho scoperto si è considerati poveri in Svizzera quando si deve arrivare a fine mese con meno di CHF 2'000.-

In quell'istante mi si è accesa una lampadina. Ho trovato una nuova sfida: provare a vivere con CHF 2'000.- al mese.

Devo dire che è molto difficile, ma so a cosa dovrei rinunciare e dove potrei migliorare per arrivare solidamente sotto la soglia dei 2'000:

- trovare un modo per pagare meno di affitto;
- ridurre i viaggio settimanali per visitare alcuni amici e parenti nei weekend a viaggi mensili, nonché bimensili;
- assurdamente: guadagnare di meno, in quanto le tasse sono molto più alte per chi guadagna oltre il minimo necessario per vivere.

Ci tengo a notare che tra tutti i tre punti elencati sopra, il secondo rivela un'altra faccia triste dell'essere materialmente poveri: l'isolazione sociale. Questo però non è una tematica che voglio approfondire in questo post – qui vogliamo parlare di come aiutarci ad arrivare alla fermentazione naturale del nostro impasto, quindi torniamo subito alla nostra ricetta.

Nonostante tutto, strada facendo, ho imparato diverse cose, tra cui:

1. I seguenti principi per ridurre i costi della spesa:
	- rinunciare ad alimenti trattati (incluso bevande alcoliche) e prodotti animali (tranne quando sono irresistibilmente scontati);
	- comprare prodotti che non scadono o con prolungata data di scadenza in quantità maggiori quando sono in azione.
2. Tenere un occhio sulle spese fisse rivalutando assicurazioni ed abbonamenti conrollando periodicamente alternative disponibili su [comparis.ch](https://it.comparis.ch/)
3. Rivalutare le mie abitudini e soprattutto quelle che mi portano ad aprire il mio portafoglio:
	- pranzo da casa invece che fuori quando passo la giornata in ufficio
	- lascio qualche giorno tra il momento in cui desidero di acquistare qualcosa fino a quando lo acquisto – può darsi che nel mentro trovo un'alternativa ad un costo minore o che addirittura me ne dimentichi completamente!
	- uso la bici invece che l'auto o i mezzi pubblici
	- e per forutna non fumo
4. Vendere ed acquistare l'usato:
	- chiedendo tra amici e conoscenti prima di comprare cose nuove;
	- e consultando piattaforme come [Ricardo](https://ricardo.ch/) e [tutti.ch](https://www.tutti.ch/).

Questi sono alcuni dei trucchi che ho imparato durante il mio esperimento e sono certo che sono soltanto un principiante rispetto a qualcuno che lo fa già da anni.

Anche se al momento non mi trovo al livello 1, mi sono comunque preso a cuore un principio del livello 1, ovvero investire in me stesso ed ho cercato di imparare dei trucchi per vivere a questo livello.

Sono certo che con queste abilità potrò avanzare più facilmente a qualsiasi livello superiore rispetto a non sapere questi trucchi.

Ci sono spesso casi in cui guadagnamo di più e magicamente scopriamo che pure guadagnoando di più arriviamo a malapena a fine mese. Io ero tra queste persone due anni fa'.

Passeremo a vedere come ce la caviamo quindi al livello che meno mi piace, ma il livello che secondo me ha bisogno di svegliarsi ed è uno dei motivi principali per cui ho iniziato questo blog.

Il livello dei pigri e delle mille scuse. Vi presento il livello delle miserie inventate: il livello 2.


## Livello 2: rimanere bloccati tra gli sfizi
Dopo aver finito gli studi, ho cominciato a ricevere il mio primo stipendio.

Non sapendo che posso "attivare" le mie entrate per fare lievitare il mio capitale, ho trovato altri modi per rendere la mia vita un po' più "ricca" ed "interessante".

È così che con l'aumento del mio stipendio, aumentai anche le mie spese.

Questa dinamica in inglese viene chiamata _"lifestyle inflation"_.

_"L'inflazione dello stile di vita"_ è quello che succede quando le nostre spese aumentano insieme ai nostri stipendi (a volte anche in modo spropozionato e dannoso).

Il risultato ne è che che rischiamo di finire senza un soldo a fine mese, come se fossimo poveri, ma di mano propria e non a causa delle circostanze in cui ci troviamo a lottare con il limite possibile per la nostra esistenza.

### Dove va a finire lo stipendio al livello 2?

> "Spendiamo soldi che non abbiamo ancora guadagnato, per comprare cose di cui non abbiamo bisogno, per fare colpo su persone che non ci piacciono."<br>
— Will Rogers

Lo stipendio nel livello 2 va a finire nei "passivi". I soldi dati in mano al livello 2 sono secondo me i soldi peggior gestiti nei tre livelli che vi presento in questo post.

Messi giù schematicamente, ci troviamo con il seguente flusso:

![flusso dei soldi al livello 2](/assets/images/posts/content/2020/06/24/livello-2.jpg)

Al livello 2 stiamo spendendo i nostri soldi in un leasing per un'auto nuova, vestiti e scarpe di marca, cene fuori, viaggi in albergo, pranzi con i colleghi al ristorante, ecc.

In sostanza siamo più focalizzati a cercare di modellare una qualità di vita materiale, che però non va a riflettersi nella salute finanziaria.

### Cosa possiediamo al livello 2?

Al livello 2 possediamo una lunga serie di oggetti i quali spesso tendono a perdere il valore nel tempo.

Nonostante c'è la possibilità di mettere la farina in una scodella con un po' di acqua per fare lievitare un buono e sano impasto, preferiamo spendere il nostro tempo e denaro alla caccia del prossimo nuovo giocattolo.

Per farvi capire quanto non ha senso per me questo schema, immaginatevi che della farina che ci entra a fine mese ci mettessimo a farci i castelli di sabbia in spiaggia. Saranno belli, ma prima o poi verranno pian piano disintegrati dalle onde e diventeranno tutt'uno con il bagnasciuga.

### Cosa possiamo fare quando ci troviamo al livello 2?

> "È la tua ultima occasione, se rinunci non ne avrai altre. Pillola azzurra, fine della storia: domani ti sveglierai in camera tua, e crederai a quello che vorrai. Pillola rossa, resti nel paese delle meraviglie, e vedrai quant'è profonda la tana del bianconiglio. Ti sto offrendo solo la verità, ricordalo."<br>
— Morfeo (_The Matrix_, 1999)

Una persona al livello 2 può fare due cose:
1. gustarsi la vita così com'è promettendo a tutto il resto del mondo (e soprattutto agli altri due livelli) di smetterla subito di lamentarsi della propria situazione;
2. responsabilizzarsi, smetterla di trovare scuse e passare direttamente al livello 3.

Vi ricordate _Neo_ in _The Matrix_? Nel famoso film del 1999, dopo avergli fatto capire che esiste una realtà al di fuori di quella che conosce, Morfeo offre al protagonista Thomas Anderson (Neo) due pillole: una blu ed una rossa.

Immaginiamoci di essere Neo. La prima opzione qui sopra è la pillola blu, mentre la seconda opzione è la pillola rossa. Non importa quale opzione scegliete, ma sappiate che "non investire" è una decisione d'investimento. Ora che sappiamo che ci sono delle opzioni, dovremo rimanere conseguenti e responsabili di esse.

Per la pillola blu quindi potete tornare alla vostra vita normale dove mettete il mi piace e commentate i post degli altru su Instagram oppure la pillola rossa che quindi ci porterà al livello 3.

### Cosa possiamo imparare da chi si trova al livello 2?
Possiamo imparare che è possibile ottenere un buon lavoro e che lavorare per uno stipendio, quindi convertire il proprio tempo in denaro, può darci una prima spinta facilitata verso il livello 3.

Da livello 2 però dobbiamo imparare soprattutto ad evitarne le trappole, come l'inflazione dello stile di vita e smetterla di farsi i castelli di sabbia con la propria farina.

Ora basta capricci da livello 2 e passiamo al livello 3. Al livello 3 cominciamo a capire come mai tante persone non ce la fanno a passare dal livello 2 al livello 3. Al livello 3 capiremo anche come mai è fondamentale la scuola _Zen_ e minimalista del livello 1 possono aiutarci.

## Livello 3: crescita ed indipendenza
![flusso dei soldi al livello 3](/assets/images/posts/content/2020/06/24/livello-3.jpg)


## Conclusione
<!-- So che vivere in una situazione precaria, può spesso essere demoralizzante quando è la cruda realtà (e non un esperimento giocoso come il mio). -->

<!-- Spero che possiate vedere in questo blog un modo per non venire stigmatizzati, ma anzi, qui sarete visti come dei veri maestri dell'arte di vivere con poco! Spero quindi di avere presto l'onore di essere un vostro studente. -->

Quali trucchi usi tu per risparmiare? Facci sapere nei commenti! Siamo tutti curiosi di impararne altri strada facendo.


---

Fonti:

- [_Growth and Maintenance of Yeast in the Lab \| Protocol_](https://www.jove.com/science-education/5095/yeast-maintenance) (jove.com 2020-06-08)
- [_New Rule of Money #3: Learn How to Control Cash Flow_](https://www.richdad.com/cash-flow) (richdad.com, 2020-06-08)
