---
layout: post
title: "Prepararsi"
subtitle: "Una delle prime cose che dobbiamo fare prima di investire è accumulare un bel cuscinetto: per la nostra sicurezza finanziaria (e per la nostra sanità mentale)"
date: 2020-06-25
tags: ["risparmiare"]
author: Andiambene
comments: true
img_src: backpacking.jpg
img_alt: Backpacking
url: "http://andiambene.com/2020/07/24/prepararsi.html"
---

Quando parlo con i miei parenti e la mia ragazza del fatto che nel mio portfolio d'investimenti investo una buona fetta del mio patrimonio sul mercato azionario, mi guardano sconcertati e mi chiedono se non rischio di perdere tutto.

Al ché spesso mi viene il dubbio e per sicurezza vado a controllare il mio portfolio. Finora andiam bene. Pure durante il mese di marzo di quest'anno, con tutta la crisi ed il mercato azionari sotto-sopra, andava bene.

Aveva perso di tanto valore anche il mio portfolio in quei giorni, ma mi sembrava tutto a posto.

Ora voi mi chiedete come faccio a stare così tranquillo con un portfolio che è nel rosso?

La risposta sta nel come mi sono preparato mentalmente e soprattutto finanziariamente a questa avventura.

Dato che ultimamente tendiamo a viaggiare un po' meno, voglio portarvi comunque in gita all'aria aperta.

Preparatevi il pranzo al sacco e stringete bene le stringhe degli scarponi: si va verso l'avventura.


## Prima tappa: _Via dei Mille_ – un rifugio finanziario e mentale
La nostra prima tappa è a _Via dei Mille_. Alcuni ci arrivano in fretta. Qualcun altro deve prendersi un attimo di più tempo, ma pian piano l'intero gruppo si raduna.

Avete in mente quando si parla dei nonni che preferiscono mettere i propri soldi sotto il materasso che darli ad una banca?

A _Via dei Mille_ onoriamo la tradizione dei nostri nonni. Andiamo quindi in banca, ci riprendiamo quel bel biglietto di CHF 1'000.- e ce lo portiamo a casa.

Quello che succede a _Via dei Mille_, rimane a _Via dei Mille_. Quello che intendo dire qui, è che questo biglietto da mille non si tocca più. Ovviamente, non per forza dobbiamo metterlo sotto il materasso.

Mettete il vostro primo biglietto da CHF 1'000.- in un quadernetto o una busta, in un posto sicuro. Io l'ho incorniciato e l'ho messo bene in vista. Ogni mattina mi alzo e lo vedo e mi ricordo della fantastica escursione che avevo fatto per arrivare a _Via dei Mille_.

Questo 1'000.- non si tocca più a meno che non abbiamo più nulla. Non si tocca a meno che abbiamo già venduto ogni nostro mobile in casa. Non lo barattiamo per nessuna cosa finché abbiamo ancora una collezione di francobolli in solaio da convertire in barattoli di fagioli.

Questo 1'000.- è quel parente comprensibile che vi ha sempre consolato quando tutto sembrava andare storto. È l'oste che vi ospita per una notte e vi offre un pasto caldo prima di offrire un letto caldo mentre fuori si scatena la tempesta.

Una volta che abbiamo fatto amicizia con questo nostro nuovo amico che ci aspetterà sempre a _Via dei Mille_, possiamo fare un po' di rifornimenti nel negozietto del paesino in fondo alla valle e rimetterci il sacco in spalle. Si riparte e si va alla nostra prossima tappa.


## Seconda tappa: _Capanna Tre Mesi_ – un'assicurazione fai da te
L'escursione prosegue! Abbiamo in mente di arrivare in cima alle vette. Strada facendo faremo tappa alla nostra prima capanna.

Rispetto alla _Via dei Mille_, la _Capanna Tre Mesi_ è un vero e proprio impianto che può ospitarci per più tempo. Ha tutto il necessario per offrirci cibo, caldo e tutto il necessario per almeno tre mesi consecutivi.

È esattamente dove vogliamo arrivare anche con i nostri risparmi prima di avviarci veramente verso l'avventura. Vogliamo assicurarci che in zona del parco naturale vi è una capanna nella quale, mal che vadano le cose, possiamo rifugiarci.

Questo rifugio equivale **almeno 3 mesi di spese**.

Un/a buon/a _andiambeniana/o_ [sa quanto spende](http://andiambene.com/2020/05/24/iniziare.html), [sa perché ed i trucchi per farlo al meglio](http://andiambene.com/2020/06/24/attivare.html) e quindi sa ora all'incirca quanto le/gli costano tre mesi.

Se notiamo che al mese spendiamo attorno ai CHF 2'500.- accumuliamo almeno CHF 7'500.- nel fienile prima di proseguire con la nostra escursione.

Anche se i nonni non sono d'accordo, questa volta diamo retta al [_Signor Dawes Padre_](https://youtu.be/wg5G1yYb9VA), il vecchio banchiere in _Mary Poppins_, e lasciamo questi soldi in banca su un conto risparmio.

Possibilmente noi ne scegliamo uno con un buon interesse o semplicemente l'opzione con l'interesse più alto presso la banca dove ci troviamo al momento. Nonostante le opzioni siano molte, la maggior parte dei conti risparmio in svizzera si aggirano attorno ai massimi di ca. 0.2% annui – salvo qualche promozione qua là.

Una volta che sappiamo che la capanna è sistemata, riempiamo la borraccia alla fontana, salutiamo il gregge di mucche e ci avviamo per i sentieri delle vette più alte.

Una volta che decidiamo di avviarci verso questi sentieri, notiamo subito una cosa. Sembra tutto più quieto. Notiamo che i sentieri che sorpassano la capanna sono quelli meno calpestati dalla massa di turisti che spesso si fermano in valle.

Non temere caro avventuriero. Ricordatevi che siamo qui per andar bene e siamo qui insieme.


## Terza tappa: _Passo del Mercante_ – iniziare ad investire
Nella quiete della natura passiamo tra boschi di conifere e laghetti alpini con i loro ruscelli di acqua cristallina.

Strada facendo cominciamo a notare quello che ci circonda. A volte ci fermiamo e proviamo a capire meglio, parlandone anche con chi ci accompagna. È un pino o un abete quello? Qual'è la differenza tra quei due tipi di piante? Cos'hanno in comune invece? Quale di questi sentieri ci porta prima alla cima?

Una cosa simile succede quando vogliamo cominciare a fare qualcosa in più con i nostri risparmi. Cominciamo a chiederci cose come: cosa vuol dire investire? Cos'è un portfolio d'investimento? In cosa si può investire? Su cosa devo guardare particolarmente quando desidero investire? Come si inizia?

Questi sentieri sono dove voglio portare tutte le _andiambeniane_ e gli _andiambeniani_ con questo tipo di domande.

Queste sono le domande sulle quali ci scambieremo ed un passo dopo l'altro troveremo delle risposte insieme.

È proprio sui sentieri più nascosti e meno battuti che spesso tornano utile degli alleati.

Rinforzati quindi con il sostegno dei nostri compagni di viaggio, una volta che avremo le risposte, cominceremo a pianificare, modellare e mettere in moto la nostra macchina personale dell'indipendenza finanziaria. Con questa macchina riusciremo a mettere all'attivo i nostri soldi, investendoli e facendoli fruttare, spesso anche almeno in parte in modo automatizzato.

Scopriremo in futuro quali passi concreti possiamo intraprendere per far sì che questo possa diventare la nostra realtà.

Per ora immaginatevi che ce l'avete fatta e siamo quindi arrivati al _Passo del Mercante_. Ci fermiamo e prendiamo un sospiro profondo.

È giunta l'ora di accamparsi per la notte. Qualcuno prepara il fuoco e qualcun altro monta la tenda. Intanto io vado a riempire le borracce che domattina ci alziamo presto e sceglieremo le nostre vette.


## Quarta tappa: _Vetta Andiambeniana_ – raggiungere l'indipendenza finanziaria

La quiete della notte ci ha dato la ricarica per ripartire freschi. Durante la notte abbiamo sognato di vivere una vita in cui tutte le decisioni precedenti ci hanno portato in cima alla nostra vetta personale di una vita finanziaria in sintonia con noi.

Sappiamo che vetta è molto personale e saranno in pochi a volere la stessa.

Pieni di ispirazione e con una nuova carica, usciamo dal nostro sacco a pelo e ci stiracchiamo all'aria fresca.

Di fronte a noi vediamo tante vette.

La _Vetta Andiambeniana_ infatti è una vetta particolare. Infatti, per ogni _andiambeniana_ e per ogni _andiambeniano_ ce n'è una!

La tua vetta la puoi definire come vuoi. Sta però a te ricaricarti con una buona colazione ed assicurarti che avrai il necessario per raggiungerla.

Alcune vette ci metteremo di più a raggiungerla, altre meno. Questo dipende tutto da noi. Dipende da come ci incamminiamo, con che astuzia superiamo le nostre sfide e con quale dedizione continuiamo a nutrire la nostra intelligenza finanziaria.

Qual'è la tua vetta?

Anche se in questo momento la descrivo in un modo, i buon _andiambeniani_ sanno che questa può cambiare nel tempo. Magari qualcuno desidera fermarsi un po' prima ed altri ne vogliono invece conquistare una dopo l'altra.


## Conclusione

Siamo passati dalle vie delle valli, abbiamo fatto tappa alla capanna, ed abbiamo raggiunto il passo prima di avviarci verso la nostra vetta.

Strada facendo abbiamo imparato quanto è importante trattare sé stessi e le proprie finanze con rispetto e assicurarci per le eventuali sorprese del futuro.

Una volta che avremo abbastanza da parte, tutta questa sicurezza al 100% è un po' monotona per noi _andiambeniani_. Ci viene quindi naturale cominciare a porre delle domande.

Le risposte a queste domande ci porteranno a capire meglio come iniziare a prepararci ed avviarci verso le nostre vette.

Presto vedremo con quali opzioni concrete di investimento ho sperimentato io e sono attualmente le mie preferite. Prima di parlare di quello però, ci ho tenuto a prepararvi all'avventura.

**È molto importante che sappiamo risparmiare.**

Anche se dovessimo avere un portfolio di una buona somma, risparmiare ci aiuta a rifornirlo di sostanza per crescere e lavorare per noi.

Risparmiare non ci aiuta soltanto a correggere errori finanziari, ma anche accelerare le decisioni finanziarie intelligenti.

Voi dove vi trovate?

1. Siete già stati in _Via dei Mille_?
2. Avete già assicurato i rifornimenti necessari nella _Capanna Tre Mesi_?
3. Vi siete già avviati al _Passo del Mercante_?
4. Se per caso hai già raggiunto la tua _Vetta Andiambeniana_, ti prego di mettitti in contatto con me! Sono curioso di sapere la tua storia.

Io mi trovo sulle vie del _Passo del Mercante_ e sto imparando sempre di più su come posso migliorare ed accelerare il mio cammino verso la mia _Vetta Andiambeniana_, la quale la sto ancora definendo.
