---
layout: post
title: "Prepararsi per la vetta"
subtitle: "Una delle prime cose che dobbiamo fare prima di investire è risparmiare: per la nostra sicurezza finanziaria e quiete mentale"
date: 2020-07-24
tags: ["risparmiare"]
author: Andiambene
comments: true
img_src: backpacking.jpg
img_alt: Backpacking
url: "http://andiambene.com/2020/07/24/prepararsi.html"
---

Quando parlo con i miei amici e familiari del fatto che investo sul [mercato azionario](/glossario.html#mercato-azionario){:target="glossario"}, spesso mi guardano sconcertati come se cercassero di capire se sono pazzo e se so quello che sto per fare, spesso seguito con un: "Ma non rischi di perdere tutto?"

Ovviamente mi viene il dubbio, perché c'è sempre qualcosa che non so. Per scaramanzia quindi vado a controllare come stanno i miei soldatini e finora devo dire che andiam bene.

I miei investimenti azionari nei giorni cupi di pandemia del Marzo 2020 avevano perso valore, ma secondo i miei piani ed i miei calcoli mi pareva tutto a posto.

Come faremo a stare così tranquilli con un [portafoglio](/glossario.html#portafoglio){:target="glossario"} in perdita?

La risposta sta nel come ci prepariamo alla nostra avventura verso le nostre _Vette Andiambeniane_.

Oggi partiamo quindi per una bella escursione in cui scopriremo ed impariamo a conoscere meglio le faune e l'ambiente nei quali gli _andiambeniani_ adorano trascorrere il loro tempo.

Alziamo quindi lo zaino sulle spalle e diamo un'ultima stretta agli scarponi: è giunta l'ora di fare un'escursione!


## Prima tappa: _Via dei Mille_ <br><small>– Almeno 1'000.- in un posto sicuro</small>

La nostra prima tappa è a fondovalle in _Via dei Mille_. Alcuni di noi qui ci possono arrivare subito. Qualcun altro invece deve prendersi un attimo di tempo, ma in poco tempo l'intero gruppo si raduna.

Avete in mente quando si parla dei nonni che preferiscono mettere i propri soldi sotto il materasso che darli in mano ad una banca?

In _Via dei Mille_ onoriamo la tradizione dei nostri nonni. **Chi se la sente può venire in banca con me. Chi mi segue riprende quel bel biglietto di CHF 1'000.- in contanti per conservarlo in un posto sicuro.**

Quello che succede a _Via dei Mille_, rimane a _Via dei Mille_. Quello che intendo dire in questo caso, è che il biglietto da mille non si tocca più. Ovviamente, non per forza dobbiamo metterlo sotto il materasso.

Mettete il vostro primo biglietto da CHF 1'000.- in un quadernetto o una busta, non importa, basta che sia al sicuro.

Alcuni, incluso il sottoscritto, lo incorniciano e lo mettono bene in vista nella propria camera da letto. Ogni mattina si alzano e vedendolo si ricordano di quella fantastica escursione che avevano intrapreso per arrivare a _Via dei Mille_.

Questo 1'000.- non si tocca più a meno che ci rimanga nulla. Non si tocca a meno che abbiamo già venduto ogni nostro mobile in casa. Non lo barattiamo per nessuna cosa finché abbiamo ancora una collezione di francobolli in solaio da lasciare ad un collezionista per dei barattoli di fagioli.

Questo 1'000.- è quel parente comprensibile che vi ha sempre consolato quando tutto sembrava andare storto. È l'oste che ci ospita per una notte e ci offre un pasto caldo prima di mostrarci dove possiamo dormire per quella notte mentre fuori si scatena la tempesta.

Una volta fatta amicizia con il nostro piccolo samaritano che ci aspetterà sempre a _Via dei Mille_, con uno spirito risollevato ed una dose di gratitudine siamo quindi pronti per inoltrarci verso la prossima tappa.


## Seconda tappa: _Capanna Tre Mesi_ <br><small>– Almeno 3 mesi di spese su un conto risparmio</small>

Abbiamo in mente di arrivare in cima alle vette. Strada facendo faremo però una sosta molto importante.

Rispetto alla _Via dei Mille_, la _Capanna Tre Mesi_ è un vero e proprio impianto che può ospitarci per più tempo. Ha tutto il necessario per offrirci dei pasti caldi e tutto il necessario per almeno tre mesi consecutivi.

Avete capito bene: _tre mesi._

È esattamente dove vogliamo arrivare anche con i nostri risparmi prima di avviarci verso l'avventura delle vette.

Vogliamo assicurarci che in zona delle montagne che vogliamo conquistare, vi è sempre una capanna nella quale, mal che vadano le cose, possiamo rifugiarci.

Questo rifugio equivale ad **almeno l'equivalente di 3 mesi di spese su un [conto risparmio](/glossario.html#conto-risparmio){:target="glossario"}**.

Se il nostro conto risparmio non raffigura questa cifra, faremo di tutto per assicurarci tappare questo buco.

Gli _andiambeniani_ [sanno quanto spendono](http://andiambene.com/2020/05/24/iniziare.html){:target="iniziare"}, [sanno perché ed i trucchi per farlo al meglio](http://andiambene.com/2020/06/24/attivare.html){:target="attivare"} e quindi sanno ora all'incirca quanto ammontano tre mesi di spese. (In caso di dubbi, gli astuti _andiameniani_ in questo caso arrotondano beatamente verso l'alto.)

Se notiamo che al mese spendiamo attorno ai CHF 2'500.- accumuliamo almeno CHF 7'500.- nel fienile prima di proseguire con la nostra escursione.

Anche se i nonni non saranno d'accordo al 100%, questa volta diamo retta ad un anziano che la vede diversamente: il vecchio banchiere in _Mary Poppins_, il [_Signor Dawes Padre_](https://youtu.be/wg5G1yYb9VA){:target="youtube"}. Lasciamo questi soldi con la banca su un conto risparmio. (Non li investiamo ancora, come dice il _Signor Dawes Padre_, ma perlomeno ora li lasciamo nelle sue casseforti.)

Possibilmente noi vogliamo una soluzione semplice e scegliamo un conto risparmio uno con un buon [tasso d'interesse](/glossario.html#tasso-d-interesse){:target="glossario"}. Nonostante le opzioni siano molte, la maggior parte dei conti risparmio in svizzera, salvo qualche promozione periodica e per studenti fino ai 25 anni, si aggirano attorno ai massimi di ca. 0.2% annui.

Una volta che sappiamo che la capanna è sistemata, serriamo le saracinesche finestre e chiudiamo a chiave tutte le porte. Teniamo la chiave quindi in un taschino sicuro, ma sappiamo di usarlo soltanto è quando è veramente necessario.

Riempiamo la borraccia di acqua fresca dalla fontana e avviamoci per i sentieri in direzione di queste curiose vette.

Una volta che decidiamo di avviarci verso questi sentieri, noteremo dei cambiamenti attorno a noi. Sembra tutto più tranquillo e silenzioso. Lo stress se ne va come anche la paura di non arrivare a fine mese o non essere preparati ad imprevisti. Questi ad ogni passo cominciano ad essere pensieri che cominciano a svanire o perlomeno confondersi con i rumori di sottofondo della natura generosa di opportunità che ci circonda.

Notiamo anche però, che i sentieri che superano la capanna sono quelli meno calpestati dalla massa di turisti che spesso si fermano in valle. Ci sentiamo quindi un po' soli su questo sentiero?

Non temete cari avventurieri. Ricordatevi che siamo qui per andar bene e siamo qui insieme.

"Ma dove stiamo andando esattamente?" mi chiederete. Lo scopriremo appena arriviamo alla prossima sosta.


## Terza tappa: _Passo del Mercante_<br><small>– Pianificare ed avviare i nostri investimenti</small>

Nella quiete della natura passiamo tra boschi di conifere e laghetti alpini con i loro ruscelli di acqua cristallina.

Strada facendo cominciamo a notare quello che ci circonda. A volte ci fermiamo e proviamo a capire meglio, parlandone anche con chi ci accompagna. È un pino o un abete quello? Qual'è la differenza? Cos'hanno in comune invece e perché li confondo sempre? Quale di questi sentieri ci porta prima alla cima?

Una cosa simile succede quando vogliamo cominciare a fare qualcosa in più con i nostri risparmi. Cominciamo a chiederci cose come: **cosa vuol dire investire? Cos'è questo _portafoglio_ di cui parlano gli altri _andiambeniani_? In cosa si può investire? Su cosa devo guardare particolarmente quando desidero investire? Come si inizia?**

Questi sentieri sono dove voglio portare tutte le _andiambeniane_ e gli _andiambeniani_ con questo tipo di domande.

Queste sono le domande sulle quali ci scambieremo ed un passo dopo l'altro troveremo delle risposte insieme.

È proprio sui sentieri più nascosti e meno battuti che spesso tornano utile degli alleati.

Rinforzati quindi con il sostegno dei nostri compagni di viaggio, una volta che avremo le risposte, cominceremo a **pianificare** ed **investire**.

Faremo esattamente quello che abbiamo scoperto che si fà quando ci si trova allo [_Scenario 3_](/2020/06/24/attivare.html#scenario-3-crescita-e-indipendenza-finanziaria--il-risultato-di-tempo-e-dedizione){:target="attivare"} nell'_attivare il flusso monetario_.

Scopriremo in futuro quali passi concreti possiamo intraprendere per far sì che questo possa diventare la nostra realtà.

Per ora ci assicuriamo che le prime tappe siano state coperte e che cominciamo a farci le domande più interessanti riguardanti ai nostri potenziali [attivi](/glossario.html#attivo){:target="glossario"}.

Per ora immaginiamoci che ce l'abbiamo fatta a rispondere le domande fondamentali e sappiamo come proseguire se ne avremo altre in futuro. Siamo quindi arrivati al _Passo del Mercante_.

Ci fermiamo, molliamo lo zaino nello spiazzo di erba soffice, prendiamo un bel sospiro profondo ed un sorso di acqua della sorgente dalla nostra borraccia.

È giunta l'ora di accamparsi per la notte.

Qualcuno prepara il fuoco e qualcun altro monta la tenda. Intanto io vado a riempire di nuovo le borracce che domattina ci alziamo presto e ciascuno di noi potrà scegliere la sua vetta.


## Quarta tappa: _Vette Andiambeniane_<br><small>– Raggiungere i nostri obiettivi finanziari</small>

La quiete della notte ci ha dato la ricarica per ripartire freschi. Durante la notte abbiamo sognato di vivere una vita in cui tutte le decisioni precedenti ci hanno portato in cima alla nostra vetta personale di una vita finanziaria in sintonia con il nostro stile di vita.

Pieni di ispirazione e con una nuova carica, usciamo dal nostro sacco a pelo e ci stiracchiamo e riempiamo i polmoni con d'aria fresca alpina.

Di fronte a noi vediamo tante vette.

**Le _Vette Andiambeniane_ sono molto personali ed definite dai nostri caratteri, bisogni e motivazioni individuali.**

La tua vetta la puoi definire come vuoi. Sta però a te ricaricarti con una buona colazione ed assicurarti che avrai il necessario per raggiungerla.

Alcune vette ci metteremo di più a raggiungerla, altre meno. Questo dipende tutto da noi. Dipende da come ci incamminiamo, con che astuzia superiamo le nostre sfide e con quale dedizione continuiamo a nutrire la nostra intelligenza finanziaria.

Come descriveresti la tua vetta?

Anche se in questo momento la descriviamo in un certo modo, i buoni _andiambeniani_ sanno che essa può cambiare nel tempo. Ciò non importa. Importa di più che sappiamo che tante di esse possiamo raggiungerle, se sappiamo pianificare e tenere la rotta nella loro direzione.


## Conclusione

Siamo passati dalle vie delle valli, abbiamo fatto tappa alla capanna, ed abbiamo raggiunto il passo prima di avviarci verso la nostra vetta.

Strada facendo abbiamo imparato quanto è importante trattare sé stessi e le proprie finanze con rispetto e assicurarci per le eventuali sorprese del futuro.

Una volta che avremo abbastanza [_sostanza andiambeniana_](/glossario.html#sostanza-andiambeniana){:target="glossario"} da parte, tutta questa sicurezza al 100% è un po' monotona per noi _andiambeniani_. Ci viene quindi naturale cominciare a porre delle domande.

Le risposte a queste domande ci porteranno a capire meglio come iniziare a prepararci ed avviarci verso le nostre vette.

Presto vedremo con quali opzioni concrete di investimento ho sperimentato io e sono attualmente le mie preferite. Prima di parlare di quello però, ci ho tenuto a prepararvi all'avventura.

**È molto importante che sappiamo risparmiare.**

Anche se dovessimo avere un portfolio di una buona somma, risparmiare ci aiuta a rifornirlo di sostanza per crescere e lavorare per noi.

Risparmiare non ci aiuta soltanto a correggere errori finanziari, ma anche accelerare le decisioni finanziarie intelligenti.

Dove vi trovate cari avventurieri?

1. Siete già stati in _Via dei Mille_?
2. Avete già assicurato i rifornimenti necessari nella _Capanna Tre Mesi_?
3. Vi siete già avviati al _Passo del Mercante_?
4. Se per caso hai già raggiunto le tue _Vette Andiambeniane_, ti prego di mettitti in contatto con me! Sono curioso di sapere la tua storia.

Io mi trovo sulle vie del _Passo del Mercante_ e sto imparando sempre di più su come posso migliorare ed accelerare il mio cammino verso la mie _Vette Andiambeniane_.

Nonostante la mia posizione geografica attuale, sono sempre contento di poter dare una mano a qualsiasi persona che si trova ad un altra altitudine dei sentiri. Commentate pure o mettetevi in contatto con me se desiderate scambiarvi su alcune tematiche.
