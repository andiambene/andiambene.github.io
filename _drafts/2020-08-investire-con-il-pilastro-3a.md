---
layout: post
title: "Investire con il terzo pilastro"
subtitle: "Investimenti, longevità finanziaria e risparmio sulle imposte – tutto con un semplice pilastro 3a"
date: 2020-08-24
tags: ["investire"]
author: Andiambene
comments: true
img_src: orto.jpg
img_alt: Orto
url: "http://andiambene.com/2020/08/24/investire-con-il-terzo-pilastro.html"
---

**Quale potrebbe essere un modo pratico e comodo per diventare degli investitori in Svizzera?**

In Svizzera siamo fortunati di avere uno strumento a nostra disposizione nel quale possiamo cominciare ad esercitarci a diventare degli investitori. Questi sono il terzo pilastro e, nel nostro esempio, un conto terzo pilastro che ci permette di investire sul mercato azionario in modo efficiente, comodo, automatizzato ed in totale trasparenza con VIAC.

I passi per diventare un investitore in questo esempio, sono i seguenti:
1. [Aprire il giusto conto 3a/terzo pilastro](#aprire-il-giusto-conto-3a)
2. [Automatizzare il capitale](#automatizzare-il-capitale)
3. [Pensare a lungo termine](#pensare-a-lungo-termine)

I pre-requisiti per cominciare li abbiamo visti nell'articolo del mese scorso: [_Prepararsi per la vetta_](/2020/07/24/prepararsi.html){:target="andiambene"}.

Ricapitolando i pre-requisiti prima di inziare ad investire con tranquillità sono:
- CHF 1'000.– (in contanti) da parte
- L'equivalente di almeno 3 mesi di spese su un conto risparmio

## Perché dovremmo diventare degli investitori?

> <div style="font-weight:bold;font-size:3rem;">⏱️ > 💰</div>

**Il primo passo per diventare degli investitori è realizzare che il tempo vale più dei soldi.**

Pensando ad un investitore magari alcuni si immaginano un bancario senza scrupoli che cerca di mettere il profitto monetario al di sopra di qualsiasi altra cosa e lo fa con tabelle e calcoli tecnici complessi e ciffre esorbitanti. Questo succede anche, sì, ma non è come definiamo un buon investitore su _Andiambene_.

Un buon investitore è quello che stiamo per diventare noi. Viviamo in un sistema nel quale possiamo (e spesso, almeno inizialmente, dobbiamo) barattare il nostro tempo e libertà in cambio di uno stipendio.

Se non per diventare completamente liberi da questo sistema, perlomeno possiamo renderci la vita futura un po' più facile.

Infatti un _andiambeniano_ è un investitore perché crede profondamente che il tempo è irrecuperabile (mentre i soldi lo sono) e fa qualcosa per affrontare questo dilemma.

Fortunatamente in Svizzera abbiamo a disposizione degli strumenti accessibili per investire parte del nostro stipendio a lungo termine per un ottimo prezzo. Questo strumento si chiama _Pilastro 3a_.

## 1. Aprire il giusto conto 3a

Alcuni già ce l'hanno e sanno esattamente come funziona. Alcuni l'hanno magari aperto con un consulente che li ha convinti che sia un'ottima cosa farlo. Alcuni ne hanno sentito parlare, ma proprio non hanno idea di che beneficio possa possibilmente portarci. Alcuni ancora hanno zero idea.

Spesso il terzo pilastro viene definito come segue ufficiale secondo (fonte: [ch.ch](https://www.ch.ch/it/terzo-pilastro/)):

> **Pilastro 3a - Previdenza privata per la vecchiaia**
>
> Previdenza per la vecchiaia: oltre all'AVS (primo pilastro) e alla previdenza professionale (secondo pilastro), esiste la previdenza privata (terzo pilastro), che promuove il risparmio personale per la vecchiaia.

_"Previdenza"? "Vecchiaia"?_ Cos'hanno a che fare con gli investimenti questi pilastri?

Detto così sembrerebbe un conto risparmio bloccato fino alla nostra pensione. Non lasciamoci ingannare.

Con una bella dose di _andiambenismo_ apriamo il libro nascosto dietro questa copertina ingannevole e vediamo cosa ci offre questo fantastico strumento.

### Quando possiamo prelevare i soldi dal pilastro 3a?

Prima di tutto il pensionamento non è l'unico modo per riscattare la somma accumulata nel nostro terzo pilastro.

Ecco la lista completa in cui possiamo prelevare i soldi accumulati su un conto 3a:
> Un prelievo anticipato dal pilastro 3a è possibile unicamente per l'acquisto o la costruzione di una proprietà d'abitazione per uso proprio, se si lascia definitivamente la Svizzera, se si intraprende un'attività lucrativa indipendente o se si passa da un'attività lucrativa indipendente a un'altra attività lucrativa indipendente. [[2](#fonte2)]

Ricapitolando, possiamo ottenere un prelievo dal pilastro 3a:
- al pensionamento,
- se vogliamo acquistare o costruire un'abitazione per uso proprio,
- se si lascia definitivamente la Svizzera,
- quando ci mettiamo in proprio o passiamo ad un'altra attività lucrativa indipendente.

Nonostante le regole sono abbastanza rigide, abbiamo quindi almeno tre accessi in più a rispetto a quello che ci viene presentato in copertina.

Tante banche e assicurazioni in Svizzera hanno un'opzione di pilastro 3a. Molto probabilmente pure la banca con la quale hai un conto e/o l'assicurazione presso la quale sei registrata hanno delle offerte e servizi legati al terzo pilastro.

È qui che diventa particolarmente importante notare la differenze tra due tipi di offerenti sul mercato: le Banche e le Assicurazioni.[[3](#fonte3)] Infatti soltanto uno dei due fa il caso nostro.

#### Apriamo un conto 3a presso una banca

_Andiambene_ consiglia di iniziare ad investire con una banca.

**_Cosa cambia tra un conto 3a presso una banche ed un'assicurazioni?_**

Il problema del pilastro 3a con l'assicurazione, è che solitamente viene stipulato un contratto che ci lega fino al prelievo di esso. In sostanza, con un'assicurazione, siamo costretti a pagare la soma stabilita oggi anche tra 20 anni, quando nemmeno sapremo che lavoro faremo, figuriamoci in che situazione finanziaria ci troveremo.

Queste sono situazione nelle quali un investore preferisce non trovarsi, quindi andiamo bene con una banca in questo caso.

Per avere una panoramica generale sui maggiori vantaggi per un pilastro 3a presso una banca ed un'assicurazione, consiglio di dare un'occhiata alla [tabella pubblicata su comparis.ch](https://it.comparis.ch/saeule-3a/info/versicherungen-vs-banken){:target="comparis"}.

#### Scegliamo un conto d'investimento

**Quali opzioni abbiamo presso una banca?**

Presso una banca, ci sono principalmente **due opzioni** [[3](#fonte3)] per un conto pilastro 3a:
1. il **conto risparmio** e
2. il **conto d'investimento**.

Noi che abbiamo seguito attentamente di cosa parliamo oggi, sappiamo che **a noi interessa conto d'investimento**.

Una volta che sappiamo di voler iniziare con un conto d'investimento presso una banca, quali criteri dobbiamo considerare nella scelta?

#### Investimenti passivi a basso costo e diversi conti

A grosso modo, assicuratevi che la vostra opzione abbia dei costi bassi e che gli investimenti non vanno in fondi gestiti attivamente.

La versione corta di questo, è:
1. Assicurarsi che il conto di investimento abbia una tassa di gestione non più elevata dell'1%. La media nell'industria è attorno all'1.24%, ma gli _andiameniani_ non si accontenta, perché sa che sono questi i numeri che fanno la differenze nel tempo per via del magico interesse composto.
2. Assicurarsi che il conto d'investimento adotti una strategia passiva. Quindi:
	1. punti di riferimenti positivi sono termini come "fondi indicizzati", "index", "fondo passivo", ecc.
	2. stare alla larga quando vengono usati termini come "gestito da esperti", "gestito professionalmente", "fondo attivo", ecc.
3. Assicurarsi di distribuire i soldi su più conti. In questo modo possiamo prelevare i soldi in modo scaglionato evitando riducendo i costi legati alla tassazione progressiva (vedi articolo su viac.ch: [_Perché un prelievo scaglionato nel pilastro 3a?_](https://viac.ch/it/academy/perche-un-prelievo-scaglionato-nel-pilastro-3a/){:target="_blank"}).

NB: il termine "fondo (d'investimento)" è neutrale. È importante fare caso al contesto e stare attenti alle parole elencate sopra.

Questo suona tutto un po' complicato, ma è quello che otterremo se apriamo un conto 3a con VIAC.

#### VIAC: consigliato da _Andiambene_

Finora [VIAC](https://viac.ch/it/){:target="viac"} è risultato imbattibile per gli _andiameniani_ per i seguenti punti:
1. Rientra esattamente nella categoria che vogliamo noi:
	1. VIAC è del settore **bancario** ✔️
	2. VIAC è un **conto d'investimento** ✔️
2. Tramite l'investimento in [ETF](/glossario.html#etf){:target="glossario"} a basso costo rientra nella categoria degli **investimenti passivi a basso costo** ✔️
3. Punti bonus:
	1. Un **robo-advisor** integrato ci guida nella scelta della strategia d'investimento in base alla nostra tolleranza del rischio. ✔️
	2. **Flessibilità**: possiamo riadattare strategia d'investimento a nostro piacere ed aprire. ✔️

L'unico punto a sfavore è piuttosto rilevante per chi non è amico delle soluzioni digitali: VIAC è 100% digitale. Se qualcuno quindi preferisce essere guidato lungo questo processo attraverso una consulenza personale, VIAC non sembra offrire degli uffici dove incontrare il vostro consulente in persona. La comunicazione viene risolta principalmente in formato digitale.

### Cosa succede con i soldi sul pilastro 3a?

> L'interesse composto è l'ottava meraviglia del mondo.
>
> Chi lo capisce, lo guadagna.
>
> Chi non lo coglie, lo paga.
> <br>– Albert Einstein

Non lo dice soltanto Albert Einstein, ma anche Warren Buffett, che basandosi su questo principio è diventato uno tra le dieci persone più ricche nel mondo: l'interesse composto è una buona cosa se sappiamo come usarlo a nostro vantaggio.

Mettendoci dal lato giusto di chi capisce il potenziale dell'interesse composto, non dovremo fare altro che aspettare e lasciare crescere ciò che abbiamo seminato.

VIAC ci permette di fare esattamente questo. Abbiamo soltanto bisogno di tre ingredienti: un tasso d'interesse, del capitale e del tempo.

Il tasso d'interesse può variare e dipende dalla strategia di investimento ed il livello di rischio al quale siamo disposti esporre il nostro capitale investito.

Vediamo cosa questo potrebbe voler dire in pratica.

Basiamo questo esempio sulla strategia _Global 80_ di VIAC.

- **Tasso d'interesse: 7.2%**, che corrisponde al tasso medio annualizzato di _Global 80_ sugli ultimi 10 anni.
- **Capitale: CHF 6'826.-** che attualmente corrispondono al versamento massimo di contributi al pilastro 3a in veste da dipendente.
- **Tempo: 35 anni** che corrisponde alla quantità di anni tra i 30 ed il pensionamento ai 65.

Ora immaginiamoci due personaggi: Boris Bernasconi e Andy Ambene. Entrambi hanno 30 anni e decidono di aprire un conto per il terzo pilastro.

Boris decide di aprire un terzo pilastro, non sapendo che però potrebbe investirli. Con quanto andrà in pensione Boris?

Facciamo il calcolo semplice per Boris: <code>6'826 * 35 = 238'910.-</code>

Ora vediamo cosa fa quel furbetto di Andy e scopriamo che ragionamento fa.

Andy un giorno scopre un fantastico blog pieno di spunti interessanti e decide di investire i soldi del suo terzo pilastro.

Per capire quanto accumula Andy nello stesso arco di tempo, possiamo usare [questo fantastico stumento](http://www.moneychimp.com/calculator/compound_interest_calculator.htm){:target="_blank"} per calcolare il suo interesse composto.

![Andy Ambene è millionario!](/assets/images/posts/content/2020/08/24/andy-millionario.png)

CHF 6'826.- investiti all'interesse composto del 7.2% in 35 anni, corrispondono: <code>CHF 1'056'735.13</code>

Mentre Andy festeggia il suo pensionamento come millionario, Boris rimane totalmente sconcertato.

Per rendere ancora di più l'idea della forza dell'interesse composto, arriva anche Alice. Alice arriva spesso in ritardo, infatti ci raggiunge ora che stiamo per concludere questo esempio.

Alice dice che anche lei ha investito i il suo terzo pilastro appena compiuto i 19 anni. Boris alza le spalle e dice: "Anche tu sarai millionaria quindi, no?" e guarda Andy. Andy rimane zitto, perché sa quello che starà per succedere e teme che Boris proprio non è pronto per questo:

![Alice è millionaria!](/assets/images/posts/content/2020/08/24/alice-millionaria.png)

Alice non è soltanto millionaria, ma accumula 10 volte quello che ha Boris. Boris a questo punto sa che deve fare qualcosa: cambiare la sua strategia.

In questo esempio possiamo vedere come mai è così importante capire l'interesse composto e quanto è importante poterlo usare a nostro vantaggio.

## 2. Automatizzare il capitale

Nella prima parte abbiamo visto come possiamo ottenere il nostro tasso d'interesse. Qui ora vediamo come gli _andiameniani_ si assicurano il capitale.

La risposta corta: facciamo partire un **ordine permanente**.



___

**Fonti**

- <span id="fonte1">[1]</span> [Regola N°1: Credi nella forza dell’interesse composto (anche se non hai molti soldi da investire)](https://www.risparmiamocelo.it/regola-n1-credi-nella-forza-dellinteresse-composto-anche-se-non-hai-molti-soldi-da-investire/){:target="_blank"}<br>risparmiamocelo.it, 2020-08-19
- <span id="fonte2">[2]</span> [Pilastro 3a - Previdenza privata per la vecchiaia](https://www.ch.ch/it/terzo-pilastro){:target="_blank"}<br>ch.ch, 2020-08-19
- <span id="fonte3">[3]</span> [Säule 3a – Bank oder Versicherung?
](https://www.123-pensionierung.ch/de/saeule-3a/bank-versicherung){:target="_blank"}<br>123-pensionierung.ch, 2020-08-19
