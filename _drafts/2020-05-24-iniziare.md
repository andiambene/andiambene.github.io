---
layout: post
title: "Iniziare bene: 3 consigli per prepararci mentalmente e posizionarci meglio per un successo finanziario personale"
subtitle: Datti una marcia in più iniziando a parlare di soldi, imparare a conoserti ed a capire come posizionarti all'interno dei sistemi con cui abbiamo a che fare.
date: 2020-05-24 00:00:00 +0000
categories:
author:
intro: "Quello che abbiamo imparato sui soldi è spesso vago e sbagliato. Vi offro 3 considerazioni per migliorare il rapporto con i propri soldi."
comments: true
---

![Zak](/assets/iniziare.jpg)

Eccoci qui. Chi l'avrebbe mai detto che prima o poi mi decidessi di scrivere un blog?

Chi l'avrebbe detto che in meno di due anni sarei passato da essere indebitato con la mia famiglia ad avere una rata di risparmio mensile attorno al 50%. Chi l'avrebbe mai detto che però, strada facendo ho imparato tante cose che valgono più di tutti i soldi che sto accumulando al momento?

Mentre sono qui davanti al computer a meravigliarmi su come mai non me ne sto su un divano a guardarmi un film, sorgono ulteriori domande: sono l'unico che lo sta facendo in questo modo? Sono certo che no, ma sono anche certo che qua fuori c'è almeno una due persone come me apprezzerebbero saperne di più di come migliorarsi in generale e perché no, anche coi propri soldi.

Quindi la domanda che mi sorge spontanea a questo punto è: come posso aiutare al meglio queste persone?

Purtroppo non sono un esperto finanziario e nemmeno un _lifestyle coach_, ma ci ho comunque riflettutto e vorrei offrirvi alcuni punti che per me sono stati fondamentali per migliorare il mio rapporto con i soldi e nei quali spero poissiate trovare del valore anche voi. Ci sono stati tanti input che mi hanno portato a migliorare il mio rapporto con i soldi e spesso rientravano fondamentalmente tra i seguenti gruppi:
1. imparare a **parlare** più apertamente di soldi;
2. imparare a **conoscere se stessi** (come carattere, abitudini, convinzioni, valori, ecc.);
3. imparare a capire **i sistemi** con i quali abbiamo a che fare.

Mentre il primo punto sembra quasi banale, fidatevi che non lo è. Per molte persone i soldi sono un discorso quasi troppo intimo ed impegnativo da affrontare. Vi spiegherò come mai superare questa barriera ha avuto dei grandi benefici e come è stato una marcia in più per scoprire di più sui due punti seguenti. Infatti, come vi espongo nel secondo punto, ho imparato molto su me stesso. Diventa ad esempio un dovere fermarsi e chiedersi quali sono le proprie priorità, e come possiamo muoverci in modo più cosciente in linea con esse. Imparare che i soldi sono parte di un sistema, che non hanno a che vedere con quanto valiamo come essere umani, e che però possiamo comunque posizionarci in modo vantaggioso all'interno di questo sistema.

## 1. Iniziare a parlare apertamente di soldi
Parlare di soldi mi sta aiutando a razionalizzare il mio comportamento, aprirmi ad imparare da chi ne sa di più e rimanere coerente.

Penso che possiamo essere tutti d'accordo che parlare di soldi può essere un po' più difficile per gli uni che per gli altri. Per me un po' di tempo fa era pure particolarmente fastidioso. Ora però ne parlo talmente spesso, che mi chiedo se sto dando addirittura fastidio a chi mi circonda.

Parlare di soldi mi costringe a razionalizzare le mie convinzioni sulla tematica di fronte ad altre persone.

Essere impreparati su una tematica può creare disagio. Una reazione naturale che abbiamo è voler minimizzare questo disagio. Ci sono spesso tre modi per farlo: evitare il discorso con persone che ne sanno di più, oppure informarci di più per sentirci più preparati. Tra le due opzioni, la seconda pare la migliore. Esiste però una terza opzione, che vi metterà su una traiettoria molto più radicale: **parlarne apertamente soprattutto con chi ne sa di più!**

Un altro motivo per parlare apertamente di soldi: rimanere coerente. Una volta che ho cominciato a notare dove posso migliorare anche le mie scelte finanziarie più piccole, ho cominciato ad ammetere verbalmente quali essi siano. Ad esempio avevo ammesso che sto spendendo troppo in pasti al ristorante con la mia ragazza. Al ché le bastava uno sguardo incredulo per rivalutare le mie proposte di andare al ristorante.

## 2. Iniziare a conosere sé stessi
Quando si parla di soldi, pensa in tempo, non in soldi. Ho notato che per imparare a conoscere me stesso, è importante capire quali sono le mie priorità ed individuare quali azioni sono in linea con esse e quali lo sono meno. L'unica vera unità di misura è il tempo.

Convertiamo il nostro tempo in soldi. Mentre il tempo è una risorsa finita. Possiamo però in cambio convertire i soldi in tempo? Sì, con i soldi possiamo aumentare la qualità del tempo che passiamo, ma soltanto se prendiamo delle decisioni in linea con le nostre priorità. Ad esempio una brioche fresca costa un po' di più, ma sono soldi e tempo miglior spesi gustandocela – ma soltanto se è una priorità per noi farlo.

Un approccio che vorrei proporre per provare a definire le proprie priorità, è trovare una visione personale. Suona più astratto di quel che in realtà è. Un modo per farlo, è immaginarsi sé stessi oggi e nel futuro, per creare una visione a lungo termine e definire come ti piace passare il tuo tempo ora.

### Inizia a capire cosa ti piace ora
Iniziamo con come ti piace spendere il tuo tempo ed energia ora. Immaginati una settimana ideale. Ora rispondi alle seguenti domande:
- Con chi passi i tempi migliori nelle diverse fasi della settimana? Con chi hai passato il tempo nel weekend e con chi ad esempio un mercoledì mattino o un giovedì sera?
- In quali momenti ti sei sentita/o completamente assorbita/o dall'attività in corso? Era magari un'attività sportiva? Un libro? Un film? Una passeggiata? Pensa durante quali attività ti trovi nel tuo elemento, perdendo concezione del tempo e dello spazio.
- Pensa con tutti i sensi. Che profumi ti sono piaciuti di più? Quali sapori ti fanno scappare un bel "hmmm" ogni volta? Quali oggetti e materiali ti piacciono tenere tra le mani? Quali colori, forme, comportamenti, fenomeni naturali o paesaggi potresti osservare per ore intere?
- Quali circostanze di fanno sentire a casa e protetta/o e quali invece ti mettono alla prove e ti spingono a migliorare te stessa/o?

Le risposte a queste domande possono variare nel tempo. È giusto così. Essere cosciente ora di cosa però ti piace e cosa invece meno ti piace ora possono aiutarti ad imparare te stessa/o. Possono aiutarci a guidarci anche nelle piccole decisioni. Ricordarci che ci piace sederci su una panchina gustandoci una brioche fresca su una panchina nel parco osservando le file di anatroccoli con la mamma che sguazzano nel laghetto, può essere una grande motivazione per alzarci dal letto prima il sabato mattino, indipendentemente da quanto detestiamo uscire dal letto.

### Inizia a pensare a lungo termine: abituati ad immaginare il tuo futuro
Nonostante le cose piccole possono aiutarci nelle grandi decisioni, come ad esempio vivere in un posto che offre un buon panettiere ed un parcho con laghetto, spesso credo mi aiuti di più farmi guidare da una meta più a lungo termine.

Per le priorità a lungo termine le cose possono diventare più astratte. Qui vorrei proporvi un modo pe approcciare anche questa scoperta.

Immaginatevi le risposte che vi siete dati per quello che vi piace ora. Come vi piacerebbe che si sviluppassero nel tempo? Quali di questi secondo voi dopo un po' vi stancherebbero? Quali sono le variabili?

Tornando all'esempio di prima, ora ci si può chiedere: quanto è importante che il laghetto sia sempre lo stesso? Quanto è importante che sia una brioche quello che mangio? Se dev'essere una brioche, devo per forza comprarla da un panettiere o me la gusterei altrettanto se non di più se me la facessi io in casa? Quanto è importante che posso osservare delle papere o potrei immaginarmi un giorno di avere un momento simile ed osservare invece delle api che volano da un fiore all'altro nel proprio giardino? Oppure i propri figli che giocano con i figli dei vicini nel parchetto?

Notate subito, che la propria visione nel futuro, siamo sempre noi stessi, ma astraendo quello che veramente ci rende felici. È un distillato di quello che desideriamo per noi ora, ma che in tanti casi può essere soddisfatto in mille altri modi.

Conoscere sé stessi è fondamentale, in quanto possiamo anche imparare come le nostre azioni e scelte sono in sintonia con le nostre priorità. Per alcuni queste cose sono chiare e limpide, per altri invece richiede un po' più di ricerca.

Una volta identificata una propria visione, potremo rivalutare quali nostre abitudini ci aiutano e quali invece ci impediscono avvicinarci ad uno stile di vita che ameremmo di più vivere.

### Inizia ad usare le abitudini a tuo vantaggio
È facile sottovalutare e prendere per scontato le nostre abitudini.

Se ad esempio sono abituato a spendere soldi al casinò il venerdì sera fino a notte inoltrata, magari non avrò più la testa di alzarmi sabato mattina e addirittura nemmeno i contanti per pagarmi la brioche.

Se ad esempio ho l'abitudine di rimanere svegli tardi la sera con un'attività [esempio], sarà più difficile crearmi un'abitudine di alzarmi sabato mattina per una brioche nel parco.

Individuare quali sono le proprie abitudini che ci allontanano da ciò che amiamo e quali ci avvicinano sarà fondamentale per allinearci con la nostra visione.

[proporre dei libri come "Atomic Habits"]

Per fortuna nel mondo non siamo soli ed abbiamo la fortuna di condividere questo fantastico pianeta con più di 7.5 miliardi di altri individui altrettanto unici. Per fare funzionare questa convivenza e per regolarne l'interazione e ridistribuirne le risorse, la civiltà ha messo in piedi tanti sistemi per renderci la vita più facile e questo ci porta al prossimo punto.

## 3. Inizia a capire i sistemi con i quali abbiamo a che fare e posizionati al suo interno come un _ninja_
Quando nel contesto di questo articolo parlo di "sistemi", parlo di meccanismi ripetitivi che possono avere un'impatto sul nostro successo finanziario personale. Ad esempio, un abbonamento può essere un sistema che puntualmente, in cambio di una parte del tuo stipendio, ti offre qualcosa in cambio. Alcuni sistemi sono imposti, mentre altri li abbiamo per scelta o abitudine nostra.

Quando si ha a che fare con dei sistemi, nel bene e nel male spesso ci ritroviamo con le mani legate ed impotenti di fronte a questi giganti macchinari complessi ed inaccessibili.

Nel bene, quando andiamo in giro in vespa sulle strade, c'è un sistema che rende il traffico ed comportamenti al suo interno prevedibili – questo è anche possibile alle imposte che paghiamo. Nel male, quando siamo posizionati in modo svantaggiosi all'interno del sistema. Ad esempio dobbiamo pagare l'affitto se vogliamo un tetto sopra la testa e le imposte se riceviamo uno stipendio.

Questi sono dei sistemi imposti, dai quali non possiamo scappare. Esistono però sistemi che ci imponiamo di nostra scelta, come ad esempio un leasing per un'auto nuova, oppure "sistemi" più intrinsechi radicati nelle nostre abitudini, desideri e voglie.

> «Le cosiddette tecniche ninjutsu, [...] sono le competenze degli shinobi-no-jutsu e shinobijutsu, che hanno gli obiettivi di garantire che l'avversario non sappia nulla della loro esistenza e per i quali non vi era un addestramento speciale»
> – Kiyoshi Watarani, storico Giapponese[[1](#fonte1)]

Abbiamo quindi almeno tre tipi di sistemi con cui abbiamo a che fare:
- I sistemi imposti.
- I sistemi che scegliamo per il nostro stile di vita.
- I sistemi intrinsechi nei quali caschiamo puntualmente.

Quando si tratta di prendere delle decisioni, cerco di almeno ogni tanto osservare di che tipo di sistema si tratta. Una volta che capisco questo, posso capire come agire in quei casi.

### Inizia a posizionarti bene all'interno di un sistema imposto
**Quando ti ritrovi di fronte ad un sistema imposto, trova le opzioni che hai a disposizione.**

Ecco, hai già la risposta. Fondamentalmente non c'è molto da aggiungere, tranne che passare ad un esempio: se hai un affitto mensile, hai l'opzione di impostare un ordine permanente. In questo caso, pur sapendo che devi pagarlo, almeno è una cosa a cui non devi più pensare ogni mese e puoi proseguire con il resto delle cose importanti della vita. Come ad esempio pensare a come potresti ridurre questo affitto. Quindi ti liberi dal dover ricordare al cominciare a risolvere problemi ed otimizzare.

### Inizia a rivalutare periodicamente i sistemi che hai scelto
**Quando un sistema ce lo siamo scelti, vale la pena affrontarlo in modo simile ad un sistema imposto, ma con un ulteriore passaggio: capire se è ancora in linea con le proprie priorità e se non può essere sostituito con qualcosa migliore.**

Anche qui fondamentalmente è questo un principio che possiamo adottare. Anche qui vale la pena passare ad un esempio, che è uno tra i miei preferiti: l'auto. Per tanti l'auto è una necessità. Tanti hanno già in mente la propria auto dei sogni – la mia ad esempio è la _Jimny_ del 2019. Nonostante l'auto dei sogni, dobbiamo comunque valutare molte opzioni e ci vengono molte domande. Quanto può consumare? È veramente ideale prendermi una 4x4 se vivo in città? L'auto può aiutarmi a cuccare (compensando altri attributi insufficienti)?

Abbiamo tante opzioni e spesso sottovalutiamo che impatto possono averne alcune di queste rispetto ad altre. Dal momento che sai che un'auto nuova [perde il un quarto del suo valore nel primo anno](https://www.pitstopadvisor.com/news/quanto-perde-di-valore-un-auto/3/), il leasing ha soltanto senso se sei la persona all'altra parte del bancone (ovvero chi riceve gli interessi su un 100% per una cosa che dopo due anni ne vale soltanto il 75%).

Possiamo notare subito che possiamo complicarci esponenzialmente le cose più esse diventano complesse. Se però le affrontiamo con un pizzico di razionalità, possiamo cambiare la nostra situazione. Possiamo evitare di pagare una rata fissa mensile per una cosa che magari non ci serviva in primis. Ad esempio siamo riusciti a cuccare con la BMW nuova. Ora però scopriamo che la/il partner non ci voleva per la BMW, ma perché siamo delle persone fantastiche che sanno fare decisioni in linea con le proprie priorità. In più volete vivere insieme, ma notiamo che non abbiamo messo da parte un soldo, perché cuccare era così caro.

Quando ti accorgi che sei in un sistema che non ha senso per te, ovvero che non è più in linea con le tue priorità, taglia la corda e lasciatelo alle spalle senza guardare indietro.

### Inizia ad osservare le tue abitudini ed inclinazioni
Il sistema più complesso. Ha a fare con le nostre abitudini, carattere ed a volte pure identità. **Un modo per migliorarsi in questo senso, è conoscendo sempre di più sé stessi (vedi _"2. Iniziare a conosere sé stessi"_) e capire chi ci circonda.**

Fondamentalmente in questo caso vogliamo assicurarci che i nostri comportamenti finanziari sono in linea con le nostre priorità. Qui non si tratta di un sistema esterno a noi, ma come noi ci comportiamo sistematicamente.

OK, vi devo un esempio. Ammettiamo che abbiamo questa abitudine di prenderci un caffè da Starbucks andando a lavoro. OK, classico esempio. Non fraintendetemi, non c'è nulla di male nel farlo se vi piace e vi riempie di gioia! Soltanto, a che costo?

Quello che è importante tenere a mente in questo caso è il seguente scenario: in ufficio c'è il caffé gratis ed è pure buono. In più, stare in fila da Starbucks mi mette a disagio, perché sì, stare in fila mette disagio oggi più che mai. Quindi abbiamo delle **opzioni** a buon mercato e senza il costo del disagio.

Da quel giorno stiamo spendendo 5.- al giorno. Quindi 25.- alla settimana. Quindi circa 100.- al mese. Quindi circa 1'200.- all'anno. Per farci intendere, se lavori per almeno tre anni in quell'ufficio, arriviamo 3'600.- Lascio a te fare il calcolo quante settimane di lavoro hai speso per questo piccolo piacere quotidiano. Potrebbe essere il prezzo di un'auto usata.

Notate che possiamo rivalutare qualsiasi nostra abitudine e valutare le nostre opzioni. Spesso la risposta si trova in mezzo agli estremi. Possiamo ad esempio concederci il caffè caro il lunedì (il che ci porterebbe da 3'600.- a 720.-), per iniziare bene la settimana oppure come ricompensa quando abbiamo consegnato con successo un progetto il giorno precedente.

Può darsi che il caffè lo prendiamo sempre con delle amiche/amici e che quindi è un rituale di gruppo. In questo caso vi consiglio di trovare nuovi amici perché queste persone sono diaboliche! Sono la nostra rovina! No scherzi a parte, può essere più difficile cambiare abitudini quando esse sono legate ad un rito che coinvolge un elemento di socializzazione – penso che i fumatori sappiano di cosa sto parlando. Qui cambiare le abitudini diventa una vera prova di carattere. In questi casi sperimentate e, ricordatevi, parlarne apertamente. Parlandone apertamente scoprirete i veri amici che vi supporteranno e addirittura affiancano nelle nuove imprese. Dal resto degli amici: scappate – e questa volta seriamente.

Il principio qui rimane sempre lo stesso. Quando spendi soldi, mi assicuro che mi dia il massimo piacere per quel che sto spendendo. Basta osservare sé stessi e le proprie abitudini.

## Conclusione
Affrontare la tematica dei soldi è un po' come affrontare qualsiasi altra tematica che ci turba o meno. In tutti i casi può aiutare riflettere su questi tre passi da prendere e quindi parlarne apertamente, imparare a conoserci per poi metterci in relazione ai sistemi con i quali abbiamo a che fare.

Nonostante questi sono fondamentalmente approcci che ci possono aiutare in tanti ambiti, farlo con i soldi può avere un riscontro tangibile e misurabile.

Misurabile, perché si soldi si misurano effettivamente in unità e centesimi. Se una strategia sta avendo successo o meno, almeno potremo misurarlo dal lato monetario.

I soldi sono un veicolo che possono amplificare mettere in evidenza le nostre decisioni. Se queste sono più in linea con le nostre priorità, potremo spendere più tempo in buona compagnia, con le attività che ci appassionano, in contesti che tirano fuori il meglio di noi o che semplicemente ci fanno stare sereni. Il grande sorriso che ne uscirà, quello è tangibile.


---
Fonti: [<span id="fonte1">Wikipedia, 2020-05-20</span>](https://it.wikipedia.org/wiki/Ninja#Storia)
