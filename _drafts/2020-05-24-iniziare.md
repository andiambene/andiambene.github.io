---
layout: post
title:  Iniziare ad andar bene
subtitle: L'equilibrio tra tempo e soldi
date:   2020-05-24 00:00:00 +0000
categories:
author:
intro: Osserva come la realtà intorno a te si trasforma una volta che assaggi la pillola rossa dell'automatizzazione dei tuoi soldi. Abbiamo una grande opportunità e sta a noi aprire gli occhi ed agire.
---

> "Meglio tardi che mai."
> <footer>– proverbio italiano</footer>

<figure>
    <img src="/assets/morpheus-red-pill-vs-blue-pill.jpg" alt="Morfeo dal film Matrix offre pillola rossa e pillola blu">
    <figcaption>© 1999 Warner Bros., The Matrix</figcaption>
</figure>

Saprò che questo articolo sarà un successo, se chi lo legge farà i primi passi necessari per cominciare ad automatizzare versamenti e spostamenti del proprio denaro. Non importa quanto sposti. L'importante è dove: in tasca tua. E quando: ora.

## Cosa faremo oggi
Ecco cosa farai in relazione a questo post:
- Individuerai una nuova opportunità per automatizzare un versamento dove vuoi raggiungere un obiettivo di sdebitamento, risparmio o investimento.
- Passerai all'azione e configurerai un ordine permanente di una somma a tuo piacimento verso questo obiettivo.

## L'importante è iniziare. Ai dettagli ci pensiamo dopo.
L'intento è di darci l'opportunità di provare il brivido nel vedere come un passo ed un gruzzolo alla volta, con piccole decisioni ora, possiamo dare una svolta a come staremo domani.

Immaginati questo scenario del viaggio del tempo: appari tu dal passato davanti a te ora e costui ti offre un malloppo di soldi. Li accetteresti? Ovvio che sì! I seguenti passi ti permetteranno di cominciare a scaldare i motori della nostra macchina del tempo e cominciare a preparare questo regalo che otterremo in una versione futura di noi stessi.

Iniziare a pagare a sé stessi avrà due effetti principali su di noi: uno mentale ed uno misurabile di soldi che ti rimangono sul conto. Quello mentale è quello più importante per noi. È quello che ci metterà su una strada ridefinita. È la pillola rossa di Morfeo che ci proietterà in un universo dal quale non vorremo più uscirne.

Se vuoi passare subito all'azione, trova un attimo di tempo, una connessione internet e metti in atto i punti nelle seguenti righe.

Cerca di capire uno delle cose che a livello di soldi volevi fare da un po'. Ho qui degli esempi, ma può darsi che hai qualche altro debito da coprire o obiettivo risparmio in corso:
- Sdebitarsi (da un prestito o qualsiasi saldo negativo come una carta di credito, ecc.)
- Imbottire il cuscinetto (spiegherò giù cosa si intende)
- Investire
- Iniziare un versamento nel terzo pilastro
- Mettere da parte soldi per la prossima grande spesa

Magari in alcuni o tutti di questi hai già un ordine permanente. In questo caso sei nella Matrix da tempo e vedi il mondo intorno a te in codice e sai come rallentare il tempo quando una pallottola è indirizzata nella tua direzione. Ci rivedremo presto per discutere di investimento passivi indicizzati e come mai preferisco una strategia di mercato azionario non focalizzato sui dividendi.

Se invece hai tutti questi obiettivi, ma ancora non hai un ordine permanente per affrontarli, ecco cosa hai l'onore fare per la futura versione di te:
1. Scegli almeno uno di questi tuoi obiettivi su cui focalizzarti questo mese.
2. Configura un ordine permanente per automatizzare un flusso di soldi in quella direzione.

Ricordati che non importa l'ammontare della cifra, quello che importa è che creiamo un flusso di soldi automatico nella direzione che secondo te ha più senso muoverci.

Per questo esercizio siamo completamente liberi di scegliere degli obiettivi a propria descrezione. Nonostante ciò colgo l'opportunità di aggiungere il mio pepe al risotto con alcune considerazioni nelle quali potresti condividerne il senso:
- Uno **sdebitamento** secondo me è sicuramente un buon punto di partenza. Lo consiglio soprattutto se è un debito sul quale paghiamo un interesse alto. Un interesse alto potrebbe essere qualsiasi cosa sopra il 2%.
- La **frequenza** del versamento puoi metterlo a piacimento. Io consiglio **almeno una volta al mese** e se proprio vuoi fare lo giaguaro, imposta la scadenza proprio allo stesso giorno in cui ricevi la tua paga. Il motivo per cui consiglio questo, è legato ad un meccanismo che possiamo usare a nostro vantaggio.
- La **quantità** del denaro a questo punto non è nemmeno rilevante. Puoi ad esempio iniziare con 10.- al mese su un conto risparmio. Inizia con qualsiasi cifra che non ti faccia girare la testa al secondo mese ed annullare l'ordine permanente prima che passi almeno un anno.

## Benvenuti nel _dojo_ della finanza personale
Se siamo arrivati fino a questo punto del post ed siamo passati all'azione, complimenti. Hai appena acceso la torcia olimpica e ti stai per incamminare in una nuova avventura nella quale hai fatto il primo passo per uscirne un campione. Facendo soltanto questo primo passo, hai preso in mano un flusso di soldi, hai deciso dove potrà aiutarti a migliorare la tua quiete mentale ed premuto il grilletto.

Quando parliamo con gli amici di sdebitarsi, risparmio, previdenza, investire, ecc. quello che spesso ci viene da dire è di semplicemente iniziare. Non importa con quanto inizi. Non importa ad esempio mettere il massimo che puoi in un terzo pilastro, ma importa di più **iniziare**. Puoi cominciare con CHF 10.- al mese o con CHF 500.-, non importa. L'importante è iniziare. È ancora più importante che automatizzi il processo per aprire il rubinetto che permetta la tua liquidità di fluire nella direzione giusta e riempire i secchielli che più ne hanno bisogno.

Chi sa leggere tra le righe potrà pure avere l'occasione di intuire come mai ci sono sempre più prodotti che vogliono che ci abboniamo. Dal classico abbonamento della palestra, del telefono mobile, internet, fino all'accesso di contenuti online come Spotify, Netflix, ecc. Tutti questi vogliono un flusso di denaro. Sono vere macchine di _cash flow_ e quello che faremo qui è costruire e mettere in moto la nostra macchina personale di _cash flow_. Il meccanismo psicologico che gioca a vantaggio di questi servizi, ora potremo usarli a nostro vantaggio: decidere una sola volta nel tempo per poi pagare per l'infinità del tempo rimanente. Dobbiamo soltanto assicurarci che i destinatari di questo saremo noi.

Speriamo tanto che in questo articolo hai scelto la pillola rossa. Se l'hai fatto, inizierà una nuova avventura dove avrai l'opportunità di imparare piccoli trucchi e principi fondamentali nell'affrontare la tua vita finanziaria.
