---
layout: post
title: "Traslocare"
subtitle: "Cambiare casa può darci delle opportunità per migliorare la nostra situazione. Ecco alcuni spunti di cui tenere conto."
date: 2020-10-24
tags: ["risparmiare"]
author: Andiambene
comments: true
img_src: pacchi.jpg
img_alt: Pacchi per il trasloco
url: "https://andiambene.com/2020/10/24/traslocare.html"
---

Oggi ho finalmente trovato un attimo di tempo per scrivere un post per il blog (all'ultimo). Ho avuto poco tempo ultimamente. Infatti, dopo tanti anni che ci stiamo frequentando, la mia dolce metà ed il sottoscritto hanno deciso di andare a vivere insieme.

**Quali opportunità abbiamo nel migliorare la nostra situazione quando cambiamo casa?**

Prima di tutto, cambiare casa è un'opportunità per migliorare la propria situazione.

Magari andiamo a vivere in un posto più ampio, un affitto più basso, oppure semplicemente più vicino al proprio posto di lavoro. Qualsiasi siano i vantaggi principali che ci spingono a scegliere una nuova dimora, è comunque l'occasione per fare un ripasso e riadattare anche il resto del nostro inventario.

Oltre ai vantaggi ovvi, possiamo scovarne altri più nascosti e che richiedono un ulteriore pizzico di dedizione e ricerca.

Spesso sono le spese iniziali come l'arredamento e le spese di trasloco che ci spaventano. Oltre ad esse, gli andiambeniani sanno che anche le spese ricorrenti vanno riviste.

Vediamo quindi alcuni trucchi che stiamo adottando per traslocare anche finanziariamente in una situazione più comfortevole. Prima di fare ciò, è però importante capire quali sono le proprie priorità e basare le proprio scelte in base ad esse. Useremo come esempio la nostra esperienza personale per illustrare un modo specifico in cui dare seguito a questo principio.

## Un trasloco che va bene per noi

Per capire cosa sono le proprie priorità, è importante sapere come passiamo il nostro tempo effettivamente e come desideriamo passarlo.

Passiamo ad esemprio tanto tempo a lavorare. Una stanza in più o trovare un appartamento nelle vicinanze di un co-working space può essere un ottimo punto di partenza, se passiamo tempo a lavorare in remoto. Sono spesso entrambi opzioni molto valide se si paragona il costo di una scrivania in un co-working space all'affitto di un appartamento con una stanza in più. C'è da dire, che però una stanza in casa può offrire qualche flessibiltà in più per altre funzioni che può coprire una stanza, come ad esempio accogliere degli ospiti o trasformarlo in un atelier durante le vacanze.

Il discorso della stanza in più, è uno di tanti, in quanto possiamo applicarlo anche su altre opzioni come la vicinanza ad un centro sportivo se siamo molto attivi nel tempo libero, vicinanza al posto di lavoro, soprattutto se il nostro lavoro ha orari con turni notturni, ecc.

Un altro aspetto che ci rimane da valutare, è come desideriamo passare il nostro tempo nel futuro. Se ad esempio vorremmo imparare a cucinare, può essere importante che la cucina sia ben fornita o che se vogliamo imparare a suonare uno strumento, non viviamo in un posto dove potremmo dare fastidio ai nostri futuri vicini di casa.

Tutti questi sono aspetti che non per forza hanno un impatto quantitativo sulle nostre spese, ma che sono importanti da considerare, in quanto aiuteranno anche a guidare qualsiasi altra decisione più finanziaria. Spesso possiamo infatti rivalutare le nostre assicurazioni in base al nuovo codice postale, ma optare comunque per la copertura che riteniamo più adatta a noi, come ad esempio un'opzione con sconti per la palestra se siamo affiatati utenti di vagatori.

Traslocare provoca spesso una spesa iniziale e vi spiego come in questo specifico caso un approccio minimalista può essere d'aiuto e dall'altro canto ci sono le spese che si ripetono e che però possono essere ottimizzate nell'occasione del cambiamento.

## Spese iniziali del trasloco

Per le spese iniziali, ci sono due fattori in particolare che possono aiutare a ridurre al minimo necessario. L'essere minimalisti in questo caso può essere d'aiuto.

Il minimalismo, per come viene interpretato in chiave andiambeniana, è composto dai seguenti passi: capire quali sono le proprie priorità, togliere dalla propria vita tutto ciò che ci distrae o ostacola nel poterci dedicare ad esse e, per finire investire in esse.

Ecco alcuni esempi:

- La funzione principale per la quale desideriamo usare il salotto e sala da pranzo è quella di poter leggere e mangiare, rispettivamente. Serve quindi una libreria, delle poltrone o un divano ed un tavolo con delle sedie.
- La funzione della camera da letto, è quella di poter dormire bene: investiamo quindi tanti soldi in un ottimo letto e praticamente zero per armadi. Infatti abbiamo ancora parte dei vestiti in scatole.
- Amiamo cucinare in casa e passiamo tanto tempo ai fornelli: abbiamo trovato un appartamento con una cucina grande e l'abbiamo allestita di utensili e mobili principalmente di seconda mano.
- Amiamo avere spazio e delle stanze dedicate: abbiamo quindi una stanza in più che usiamo come sudio per il lavoro remoto in settimane e per gli ospiti il weekend. Infatti la scrivania è un'asse su due cavalletti da lavoro che vengono smontati, piegati e riposti dietro la porta.

Per chi ha tenuto traccia della lista delle spese, può intuire dove spendiamo la maggior parte dei nostri soldi. Il letto per noi dev'essere fresco, pulito ed accompagnarci per un terzo di ogni giornata che abbiamo davanti a noi. Spendiamo quindi gran parte dei nostri soldi in un buon letto. Del resto è incredibile invece di quanti utensili i notri amici e parenti vogliono liberarsi. Tra questi abbiamo un fantastico tavolo da pranzo, scaffali, stoviglie, posate, padelle e pentole varie, ecc. Il trucco è informare le persone e dire cosa ci interessa avere.

Ciò che non si trova a casa di qualcuno che conosciamo, lo si può trovare in un negozio di seconda mano, oppure online come su [ricardo.ch](https://ricardo.ch/) e [tutti.ch](https://tutti.ch/) (dove tra l'altro possiamo rivendere cose di cui desideriamo liberarci). Per chi vive nella Svizzera italiana, consigli di fare sempre tappa fissa in una filiale della Caritas prima di ogni spedizione all'IKEA o simile. Spesso quello che si cerca lo si può trovare già lì.

Una volta superate queste spese iniziali, possiamo quindi passare alle nostre nuove spese periodiche.


## Traslocare anche le spese ricorrenti

Una volta che ci si ritrova in un nuovo luogo, vale la pena rivedere quali spese possiamo ottimizzare sotto il nuovo codice postale.

Ecco una lista di spese che vale la pena rivedere:

- **Cassa malati:** I premi possono variare di diverse centinaia di franchi all'anno a dipendenza dalle regioni tra le quali ci spostiamo. [Comparis](https://it.comparis.ch/krankenkassen/grundversicherung/praemien/input){:target="_blank"} ci aiuterà a creare più chiarezza a riguardo.

Prima di proseguire con i seguenti punti, controlliamo quali sconti ci vengono inclusi nel nostro pacchetto di compensazione presso il nostro datore di lavoro. In caso di dubbi, ci mettiamo in contatto con le risorse umane per una lista completa. Una volta preso nota, proseguiamo quindi con ciò che segue:

- **Internet:** alcuni abbonamenti di telefonia mobile offrono degli sconti sui propri prodotti di rete internet fissa. Una volta recuperate queste offerte conviene confrontarle con la concorrenza su [comparis](https://it.comparis.ch/telecom/zuhause/default){:target="_blank"}.
- **Mezzi pubblici:** ricordiamoci di annullare vari abbonamenti che non ci servono più e valutare se ne vale veramente la pena attivare un nuovo abbonamento.
- **La spesa:** prendetevi qualche oretta di tempo per scoprire se nel nuovo quartiere ci sono negozietti, supermercati a buon mercato o mercati settimanali con prezzi interessanti. È probabile che scoprite qualcosa che vi possa farvi rientrare in casa con qualche spicciolo risparmiato in tasca (oppure con una qualche specialità stagionale della regione da scoprire).
- **Orto:** per chi ha un pollice verde, questa potrebbe essere l'occasione di metterlo alla prova. Cerchiamo quindi di capire se ci sono degli orti comunali in zona o se addirittura il proprietario ci lascia un'aiuola per le verdure nel giardino sotto casa.
- **Imposte:** qui non c'è molto margine di manovra, ma paragoniamo l'aliquota fiscale tra il comune di partenza e quello di destinazione. In questo modo possiamo adattare il nostro budget per le imposte o perlomeno evitiamo brutte sorprese.

Un altro modo per evitare frustrazioni nel perdere soldi in giro non conoscendo la zona, è un bene imparare a conoscere delle persone che ci vivono da un po' e dirle cosa ancora vi serve. Ad esempio possono avvisarvi quali artigiani, medici e meccanici evitare e a quale delle diverse palestre conviene abbonarsi o meno. Possono anche informarvi di buone attività ricreative delle quali non ne avete mai sentito nulla.


## Conclusione

Come in tanti cambiamenti nella vita di un _andiambeniana/o_, anche un trasloco offre l'opportunità di migliorare la nostra situazione.

Una volta capite le nostre priorità, ci sistemamiamo con tutti i nostri mobili, accessori ben funzionanti. Provvigionati di un internet veloce ad un prezzo competitivo, ora non ci rimane altro che vivere la nostra vita.

Giungiamo quindi all'occasione di rivedere alcune nostre abitudini. Abbiamo l'abitudine di comprare le pizze d'asporto? Magari la nuova cucina ci permette finalmente di mettere alla prova le nostre abilità da pizzaiolo. Abbiamo l'abitudine di comprarci il caffè allo Starbucks? Magari quella macchinetta che vendono al negozio di seconda mano può essere l'occasione buone per trasformarci i veri e propri maghi della _latte art_.

I grandi cambiamenti possono essere occasioni anche per piccoli cambiamenti. Sta a noi calvalcare le onde anche più piccole e farne il meglio.

Quale grande cambiamento stai affrontando nella tua vita in questo momento?

Molto probabilmente questo cambiamento ti costringe ad adattarti per fare fronte a nuove realtà. Qualsiasi esse siano, sappi che c'è un _andiambeniana/o_ in tutti noi che non aspetta altro che reinventarsi ad ogni grande e piccolo cambiamento della nostra vita.
