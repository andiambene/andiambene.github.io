---
title: About
layout: page
nav: false
intro: Chi c'è dietro il blog e qual'è il suo intento?
---

Il blog in sé in realtà è frutto dei feedback dei lettori. Infatti la creazione di questa pagina è stato proprio un'idea di mia sorella. (Grazie mille, sis!)

Alcuni dei lettori ho già l'onore di conoscerli di persona: ciao raga, grazie per supportare questo piccolo progetto – siete i migliori e spero che questo blog possa ben presto trasformarvi in veri ninja della finanza personale!

Alle persone che non mi conoscono ancora, voglio comunque dare qualche punto di riferimento per immaginarvi un personaggio che ha fondato e mette le proprie ore ed impegno nel nutrire questo blog.

Sono uno sviluppatore software nei suoi 30 che vive in una delle città maggiori in Svizzera.

Lo stesso lavoro mi ha dato uno stipendio che mi ha permesso di vivere con vari sfizi e siccome è di un livello decente, non mi sono mai preoccupato di gestire veramente le mie spese.

Qualche anno dopo, mi ritrovai con una fattura delle imposte e non abbastanza soldi sul conto bancario per coprirne la somma.

Mi indebitai presso mia madre di CHF 3000.- e mi piazzai davanti allo specchio (figurativamente si intende). In quel momento ho realizzato che ho ancora una strada lunga davanti a me e che devo ancora imparare molto.

Da quel momento ho cominciato a farmi domande. Ogni momento libero a disposizione lo passai a guardare video youtube, ascoltando podcast e leggendo risorse online di persone che parlavano apertamente delle domande che cominciavo a pormi.

Tanti di essi consigliarono dei libri. Da lì ad oggi ho cominciato a leggere come mai prima passando da una media di 10 libri in 20 anni, ad una media di almeno un libro al mese.

Leggendo sto imparando molto e noto che tra tutte le tematiche che sto imparando, quella dell'intelligenza finanziaria è una che può avere un impatto particolare sulla nostra vita.

Sapere gestire i propri soldi, può avere un effetto positivo sui nostri livelli di stress ad esempio. Sapere di avere da parte 3 mesi di spese a disposizione su un conto risparmio, può rompere quella pressione con cui viviamo di non sapere se arriviamo a fine mese o no.

Ho inoltre notato quante cose sono connesse con l'educazione finanziaria. Tra queste ho scoperto

- il minimalismo – ovvero vivere soltanto con cose e passare il mio tempo con persone che siano veramente in sintonia con le mie priorità
- l'intelligenza emotiva – ovvero saper interagire in modo produttivo con le persone intorno a me, che può avere suoi vantaggio durante una trattativa (ad esempio per uno stipendio) o non diventare emotivo con i miei soldi e rimanere fedele alle mie strategie d'investimento (ad esempio come quando il mio portfolio perse il 30% del suo valore durante la recente crisi)
- la forza delle proprie abitudini e molte altre tematiche correlate

Ho notato che questa educazione finanziaria spesso però manca nella vita delle persone attorno a me.

Amo imparare cose nuove e risolvere problemi di ogni tipo.

Detesto quando mi vengono sbattute porte in faccia (figurativamente e letteralmente).

Amo leggere e le dialoghi che fanno riflettere. Amo sperimentare, mettendomi spesso anche in situazioni di difficoltà per poi imparare dai miei errori.

Le settimane più noiose a lavoro per me sono infatti quando non faccio errori e non ho un momento di riflessioni sugli errori commessi con il mio team.

Sono affascinato di qualsiasi cosa mutabile e soprattutto quelle sulle quali possiamo avere un'influenza.

Amo il surf sulle onde ed amo la mia bicicletta.

Credo che la mia bicicletta sia un simbolo di ricchezza in ogni senso. È simbolo di benessere di salute, è per me, non dover avere un'auto, è pure simbolo di privilegio di poter vivere dove è tutto raggiungibile senza dover muovere mezza tonnellata di materiale ovunque vado.

Una volta che vedo un vero senso per me in quel che sto facendo, mi appassiono e trovo modi per ottimizzare ogni aspetto di quel che faccio.

Divento spesso impaziente quando noto che sto perdendo tempo in cose e dialoghi secondo me insensati. Di seguito mi accanisco spesso a fare domande finché le cose cominciano ad avere senso.

Sono testardo e devo vivere i miei errori sulla mia pelle per veramente crederci.

Lo sa soprattutto la mia dolce metà.

Amo ogni minuto passato con lei. È una paziente maestra nel buon senso e dalla quale ho imparato come l'arte ci aiuta ad assimilare il mondo in altri modi. La stessa persone mi sta accompagnando da anni lungo il percorso che sto maturando e condividendo con voi qui ora. È grazie lei che questo blog è scritto in un italiano comprensibile. Grazie.

L'intento di questo blog è proprio quello di condivedere ciò che sto scoprendo attraverso alle mie esperienze personali in relazione con i soldi.

Anche se parlo principalmente di soldi, non è quello l'obiettivo principale, ma è la libertà. I soldi sono soltanto uno dei tanti strumenti che possono darci più libertà. I soldi, se combinati bene con una buona educazione finanziaria ed un buon senso per le proprie priorità, possono darci in cambio più tempo.

Il tempo in realtà è la vera risorsa della quale vogliamo arricchirci. Il sistema nel quale viviamo ci costringe di barattare il nostro tempo in cambio di denare. Se ci si pensa, questo non è veramente una transazione equa. I soldi sono una risorsa recuperabile. Se non faccio oggi 100.- posso farne 200.- domani. Il tempo invece è finito. Il giorno perso oggi, non è recuperabile.

Con questo blog spero di riuscire a documentare e condividere con voi quello che sto imparando strada facendo.

Per me questo blog sarà un grande successo se anche soltanto uno dei lettori possa cambiare una piccola cosa per il meglio nella propria vita finanziaria, ed avvicinarlo un pochino di più ad un benessere.

È già un successo per il fatto che stai leggendo. Per questo tuo tempo ed attenzione sono grato e farò del mio meglio per far sì che ne valga la pena!

_Andiambene_
